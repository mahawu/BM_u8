G103n2241_p0195a01_##<mj 001><Q1 m=序>合釋維摩思益二經自序(原本明崇禎壬申原刻本。此序本為合釋維摩思益二經發引。思益疏不傳維摩疏猶存此孤本．茲據以重刊。)(校本無。)
G103n2241_p0195a02_##<p>淨名從妙喜國入娑婆界．示疾毘耶離城．而與三十二菩薩對談不二．發明見性成佛之旨。故其言曰。夫求
G103n2241_p0195a03_##法者．不着佛求．不着法求．不着僧求．於一切法應無所求．是名求法。又云。菩薩行于非道．是為通達佛道。思
G103n2241_p0195a04_##益梵天從清潔國入堪忍界．與網明普華等行諸大菩薩揚搉聖凡平等之道。故其言曰。我不欲令凡夫聖
G103n2241_p0195a05_##人而有差別。又云。佛不令眾生出生死入涅槃．但為度妄想分別生死涅槃二見耳。夫不二即平等之異名．
G103n2241_p0195a06_##平等即不二之別號。此二老者．一現天身說法．一現人身說法。由其心同眼同．故說法等無有異。所謂在天
G103n2241_p0195a07_##而天．在人而人。其所闡揚者．即非天非人能人能天之法也。且夫生死涅槃凡夫聖賢諸對待法．若以相言．
G103n2241_p0195a08_##不啻雲泥之隔。若以性言．則含蠢靈知與如來靈覺毫無別異。但為妄習所迷．自生障蔽．不能親見靈光獨
G103n2241_p0195a09_##耀之物．而自愚自蠢。故勞我世尊及大菩薩脫珍着敝．隱其自在威神之力．隨類現身．隨機說法．或淨法說
G103n2241_p0195a10_##垢．或垢法說淨。縱奪激揚．無非欲令親見自己本來平等不二之法而已。實無一法與人也。所以黃面老子
G103n2241_p0195a11_##末後拈花以示迦葉．為密傳心印。豈知方等會中．已被淨名一默盡情泄漏。於思益經中．如來與等行菩薩
G103n2241_p0195a12_##復將一默之旨盡力發揮．殆無餘蘊。此二經者．實禪宗之血脈．諸佛之心髓也。乃今學禪者．類以依經解義
G103n2241_p0195a13_##三世佛寃二語為準的。視一代時教．等之砒霜酖毒．皆庋而束之高閣。却又認宗門石火電光諸方便語以
G103n2241_p0195a14_##為實法．朝咀暮嚼．沉面濡首。豈知傳燈諸大老者．種種激揚．總是淨法說垢垢法說淨之旨．亦無實法與人。
G103n2241_p0195a15_##而愚者分河飲水．妄生同異．是知有雲仍而不知有眾父父也。是何異讀軻伋之書而以仲尼之所說為非
G103n2241_p0195a16_##也。今合釋二經。俾知天之所證即人之所說．人之所證即天之所說．而天人實無二也。知天人之不二即知
G103n2241_p0196a01_##生死涅槃無二。知生死涅槃無二．則知一切法若聖若凡等無有二。知一切法等無有二．即知一切語言文
G103n2241_p0196a02_##字皆解脫相．亦無有二。知一切語言文字皆解脫相．則知如來所說一大藏教與千七百則陳爛葛藤等無
G103n2241_p0196a03_##有二。而聾騃無識者．又安用妄生穿鑿．取舍於其間哉。<B>二棱比丘通潤撰
G103n2241_p0196a04_##<p,1>此先楞師合釋二經之自序也。維摩今且就刻。獨思益以世罕聞．未及流通。此二法輪果能並轉不悖．永
G103n2241_p0196a05_##為人天法供．亦必望於般若中人耳。先此合爪代瓣香以請。
G103n2241_p0196a06_##<B>崇禎壬申八月後住中峯門人讀徹拜啓
G103n2241_p0196a07_##
G103n2241_p0196a08_##<J>維摩詰所說經卷上
G103n2241_p0196a09_##<Y>姚秦三藏法師鳩摩羅什譯
G103n2241_p0196a10_##<A>明　二棱菴比丘通潤直疏
G103n2241_p0196a11_##<u><p,1>什曰。維摩詰．秦言淨名。即五百童子之一也。從妙喜國來遊此境。所應既周．將還本土．欲顯其淳德以澤
G103n2241_p0196a12_##羣生。顯跡悟時．要必有由。故命同志詣佛．而獨不行。獨不行．則知其有疾也。何以知之。同志五百．共遵大
G103n2241_p0196a13_##道．至於進德修善．動靜必俱。今淨國之會．業之大者．而不同舉．明其有疾。有疾．故有問疾之會。問疾之會．
G103n2241_p0196a14_##由淨國之集。淨國之集．由淨名方便。然則此經始終所由．良有在也。若自說而觀．則眾聖齊功。自本而尋．
G103n2241_p0196a15_##則功由淨名。原其所由．故曰維摩詰所說也。愚謂此經始終．專顯生死涅槃煩惱菩提非道佛道乃至生
G103n2241_p0196a16_##滅不生滅等皆入不二法門．即淨名義也。何則。蓋性本是一。由隨染淨二緣．派而為二。於是乎有生死煩
G103n2241_p0197a01_##惱．菩提涅槃等名。不知名有種種．而性常自一。故自凡夫二乘及三賢菩提未斷法執已前．莫不計名着
G103n2241_p0197a02_##相．曰．此生死也．此涅槃也．此煩惱也．此菩提也．此苦集也．此滅道也．此流轉也．此還滅也．此六蔽也．此六
G103n2241_p0197a03_##度也．乃至云．此有為也．此無為也。直至初地．斷法執而名始破。猶未盡也。至於八地．不唯生死煩惱心不
G103n2241_p0197a04_##起．即菩提涅槃心亦不起。雖不為名．根動猶未盡也。直至等覺．生相盡而名根始盡。則知名之難淨若此。
G103n2241_p0197a05_##此經專談不二者．直顯生死涅槃等名皆出乎一也。知其一者未嘗二．則知二者之本虛。不淨而自淨。二
G103n2241_p0197a06_##者淨．而名始淨。名淨．而靈光獨耀．逈脫根塵矣。是以三十二菩薩各談不二．末後淨名一默．而文殊讚云
G103n2241_p0197a07_##善哉善哉乃至無有文字語言是真入不二法門。是則一默為淨名之宗．而淨名實該一經之旨。故即以
G103n2241_p0197a08_##淨名彰法．而揭之為題也。肇云。經者常也．古今雖殊．覺道不改．羣邪不能沮．眾聖不能異．故曰常也。一名
G103n2241_p0197a09_##不思議解脫。肇曰。微遠幽深．二乘不能測．不可思議也。縱任無為．塵累不能拘．解脫也。此經自始於淨土．
G103n2241_p0197a10_##終於法供養．其中所明雖殊．其為不思議解脫一也。上以人名經。此以法名經。以法名經．所以標榜指歸。
G103n2241_p0197a11_##以人名經．所以因人弘道也。愚謂淨名為一經之要義．而不思議解脫亦一經之大旨也。惟能淨一切名
G103n2241_p0197a12_##者．即得不思議解脫。亦惟得不思議解脫者．然後能淨一切名。是則淨名為能證．不思議解脫為所證。二
G103n2241_p0197a13_##名合舉．能所雙彰．一經大義．思過半矣。</u>
G103n2241_p0197a14_##<Q1>佛國品第一
G103n2241_p0197a15_##<u><p,1>佛國者．大覺聖人所居之土也。土有三。謂常寂光土．實報莊嚴土．凡聖同居土。諸佛皆住寂光土中。各乘
G103n2241_p0197a16_##本願．或示居實報．或示現同居．施設化門．利益羣品。此經專為二乘已出火宅．躭寂滅樂．不肯入鄽垂手．
G103n2241_p0198a01_##其於菩薩神通遊戲淨佛國土而無一念好樂之心．故假五百童子獻蓋為發起．如來以五百蓋合為一
G103n2241_p0198a02_##蓋．即於蓋中現諸淨土．及廣說菩薩取淨土行。其意無非鼓舞二乘行菩薩行而取佛土．故以佛國標之。
G103n2241_p0198a03_##<o><p>如是．我聞。一時．佛．在毘耶離菴羅樹園．與大比丘眾八千人俱。菩薩三萬二千。
G103n2241_p0198a04_##<u><p,1>此證信序．證法有所授也。毘言稻土之所宜。耶離言廣嚴．其地平廣莊嚴故。比丘秦言淨乞食．或名破煩
G103n2241_p0198a05_##惱．或名淨持戒．或名能怖魔。一名該此四義。秦無一名譯之．故存梵名。菩薩具云菩提薩埵。菩提即覺．薩
G103n2241_p0198a06_##埵即有情。上求下化之稱。
G103n2241_p0198a07_##<o><p>眾所知識。大智本行．皆悉成就。諸佛威神之所建立。為護法城．受持正法。能師子吼。名聞十方。眾人不請．友
G103n2241_p0198a08_##而安之。紹隆三寶．能使不絕。降伏魔怨。制諸外道。悉已清淨。永離蓋纏。心常安住無礙解脫。念．定．總持．辯才．
G103n2241_p0198a09_##不斷。布施．持戒．忍辱．精進．禪定．智慧．及方便力．無不具足。逮無所得．不起法忍。已能隨順．轉不退輪。善解法
G103n2241_p0198a10_##相。知眾生根。蓋諸大眾。得無所畏。功德智慧以修其心。相好嚴身色像第一。捨諸世間所有飾好。名稱高遠．
G103n2241_p0198a11_##踰於須彌。深信堅固．猶若金剛。法寶普照．而雨甘露。於眾言音．微妙第一。深入緣起。斷諸邪見有無二邊．無
G103n2241_p0198a12_##復餘習。演法無畏．猶師子吼。其所講說．乃如雷震。無有量已過量。集眾法寶．如海導師。了達諸法深妙之義。
G103n2241_p0198a13_##善知眾生往來所趣及心所行。近無等等佛自在慧．十力．無畏．十八不共。關閉一切諸惡趣門．而生五道以
G103n2241_p0198a14_##現其身。為大醫王．善療眾病。應病與藥．令得服行。無量功德皆成就。無量佛土皆嚴淨。其見聞者．無不蒙益。
G103n2241_p0198a15_##諸有所作．亦不唐捐。如是一切功德．皆悉具足。
G103n2241_p0198a16_##<u><p,1>此嘆德也。嘆德者．明其有實本也。石蘊玉而山輝．水含珠而川媚。若內無德本．其涸也可立而待．安能泛
G103n2241_p0199a01_##應曲當。故先嘆德也。眾所知識者．大士處世若日月麗天．凡有心目者無不知識。故由智以發行．由行以
G103n2241_p0199a02_##達智。所謂知無不行．行無不達。故曰．大智本行．皆悉成就。以智行為菩薩之要．故先及之。大士威神．即諸
G103n2241_p0199a03_##佛之威神。以能分證真如．即從真如建立。故如所建立．皆與諸佛通同脗合。故曰諸佛威神之所建立也。
G103n2241_p0199a04_##唯其自立如是．外能護如來之正法．不使邪魔有所犯干．內能持如來之正法．不使八風有所搖動。故凡
G103n2241_p0199a05_##有言說．皆能折伏魔外。若獅子一吼．百獸聞之無不腦裂。此其所以名稱無不普聞也。然不自謂名稱普
G103n2241_p0199a06_##聞而見尊大．故能為眾人作不請友．隨機設化．曲成萬物．令其皆得安心之法．坐進此道．承受如來家業．
G103n2241_p0199a07_##不令斷火絕焰。故曰．紹隆三寶．能使不絕也。降魔制外者．什曰．魔謂四魔。得無生忍．煩惱永斷．故降欲魔。
G103n2241_p0199a08_##已得法身．更不受身．故降身魔。無身則無死．故降死魔。無三魔．則波旬不得其便．故降天魔也。伏外道者．
G103n2241_p0199a09_##如舍利弗與外道議論七晝夜．然後得勝．是也。悉已清淨永離蓋纏者．蓋謂五蓋．纏謂十纏。謂身口意三
G103n2241_p0199a10_##業悉淨．五蓋十纏皆不能為累。由蓋纏不累．故得心常安住無礙解脫。蓋纏即所斷．而解脫即所證。此解
G103n2241_p0199a11_##脫．即七住所證也。念定總持辯才不斷者．念謂正念。定謂正定。總持謂持善不失．持惡不生。辯才．四無礙
G103n2241_p0199a12_##之一。謂七住純無相觀．念念皆入正受．故得此四種大用不斷也。六度方便．皆自利利他之德。正言七住
G103n2241_p0199a13_##菩薩．自度度他之道無不具足也。至於八地菩薩．證無生忍．不但世間生死心不起．即出世間涅槃心亦
G103n2241_p0199a14_##不起．以一切心意識行皆不現前故。至此則自利利他之行逮無所得．由逮無所得故能證無生法忍也。
G103n2241_p0199a15_##已能下．謂能隨順眾生為彼轉不退輪。此皆九地已上德。所以然者．以能知法知機．故能以法投機也。善
G103n2241_p0199a16_##解法相者．知法也。知眾生根者．知機也。已能隨順轉不退輪者．謂以法投機而導之入不退地也。德業如
G103n2241_p0200a01_##是．故其威德名聞智慧辨才皆能蓋諸大眾。有所發言．皆無所畏．而大眾莫不傾心服從也。功德下．申明
G103n2241_p0200a02_##上文所以知法知機以法投機而無畏者。由內以智德嚴心．外以相好嚴身。嚴心所以進道．嚴身所以化
G103n2241_p0200a03_##俗。唯其相好嚴身．不假外飾．故能捨世間之飾好而毫無戀着．此名稱所以高遠踰於須彌也。究其所以
G103n2241_p0200a04_##能捨一切者．皆由深信萬法皆自我備．故不外求一法。古德云．若有一法可信．即是邪見。一切不信．方成
G103n2241_p0200a05_##其信．如金剛也。故般若云．若念一切法．不念般若波羅蜜。不念一切法．則念般若波羅蜜。如是可謂深達
G103n2241_p0200a06_##實相．善說法要。能以法寶光明．照破癡暗。又能以甘露妙法．潤澤焦枯。故隨心應量．所出言音．皆是微妙
G103n2241_p0200a07_##第一。由彼深入一切諸法．皆是仗因托緣而起．了無自性。故所說法．不墮有無二種邊見。以斷有無二種
G103n2241_p0200a08_##習氣故也。唯說法不墮有無．故能折伏有無二見．若獅子吼而野干自伏．若雷震而羣蟄皆動也。由不墮
G103n2241_p0200a09_##有．則超有量。不墮無．則超無量。以能超有超無．故能採集法寶．若海導師能導商人必獲夜光如意也。然
G103n2241_p0200a10_##雖大士具足眾德．總以達法知機為本。了達諸法妙義．達法也。善知六趣往來心行．知機也。達法知機．即
G103n2241_p0200a11_##與如來所證智慧．十力．四無所畏．十八不共法相鄰。此即諸佛威神之所建立也。唯其與佛慧相鄰．故能
G103n2241_p0200a12_##關閉諸惡趣門．又能向惡趣現身。所謂無生而無不生。故能於五濁八苦紛拏之處．為大醫王。復能隨病
G103n2241_p0200a13_##授藥．以起膏[盲>肓]必死之疾。此豈小乘坐證無生者所能並哉。若總而言之．無量功德皆悉成就．無量佛土
G103n2241_p0200a14_##無不嚴淨。能令目擊其色．耳觸其聲．無不蒙其利澤。以彼揚眉瞬目．豎拳垂臂．皆非空設．皆以佛之知見
G103n2241_p0200a15_##示悟眾生。故曰．如是一切功德皆悉具足也。
G103n2241_p0200a16_##<o><p>其名曰．等觀菩薩．不等觀菩薩．等不等觀菩薩．定自在王菩薩．法自在王菩薩．法相菩薩．光相菩薩．光嚴菩
G103n2241_p0201a01_##薩．大嚴菩薩．寶積菩薩．辨積菩薩．寶手菩薩．寶印手菩薩．常舉手菩薩．常下手菩薩．常慘菩薩．喜根菩薩．喜
G103n2241_p0201a02_##王菩薩．辯音菩薩．虛空藏菩薩．執寶炬菩薩．寶勇菩薩．寶見菩薩．帝網菩薩．明網菩薩．無緣觀菩薩．慧積菩
G103n2241_p0201a03_##薩．寶勝菩薩．天王菩薩．壞魔菩薩．電德菩薩．自在王菩薩．功德相嚴菩薩．獅子吼菩薩．雷音菩薩．山相擊音
G103n2241_p0201a04_##菩薩．香象菩薩．白香象菩薩．常精進菩薩．不休息菩薩．妙生菩薩．華嚴菩薩．觀世音菩薩．得大勢菩薩．梵網
G103n2241_p0201a05_##菩薩．寶杖菩薩．無勝菩薩．嚴土菩薩．金髻菩薩．珠髻菩薩．彌勒菩薩．文殊師利法王子菩薩．如是等三萬二
G103n2241_p0201a06_##千人。
G103n2241_p0201a07_##<u><p,1>此標名也。名為實賓．故有實必有名以彰之。則知具眾德本者．皆是大心眾生自覺而能覺有情者．自非
G103n2241_p0201a08_##逮得己利獨善其身之列．故歷指其為某某也。等觀者．理無二致也。不等者．事有差別也。等不等者．事理
G103n2241_p0201a09_##雙觀也。定自在者．動靜皆禪也。法自在者．染淨皆道也。法相者．謂以言語分別諸法也。光相者．謂以光明
G103n2241_p0201a10_##照燭諸法也。光嚴者．謂相好智慧嚴其身心也。大嚴者．即以智慧光明嚴其國界也。寶積者．一切法寶無
G103n2241_p0201a11_##不採集也。辯積者．一切言詞無不了達也。寶手者．流出一切功德財故。寶印手者．掌握一切祕密印故。志
G103n2241_p0201a12_##在上求．故常舉手。志在下化．故常下手。常慘者．愍眾生而啼慘也。以歡喜心自滿本願亦滿他願．曰喜根。
G103n2241_p0201a13_##覺通如來境界而大喜徧身．曰喜王。了達一切音聲．曰辯音。空諸一切所有．曰虛空藏。執寶炬者．朗昏衢
G103n2241_p0201a14_##也。寶勇者．示有精進鎧也。寶見者．示有正法眼也。帝網者．謂其圓通應物若天帝網珠交相映而不雜也。
G103n2241_p0201a15_##明網者．謂其光明交映亦如帝網之交羅也。無緣觀者．不以心緣觀眾生．而以無心應眾生也。慧積者．得
G103n2241_p0201a16_##大智慧藏．用之不匱也。寶勝者．得大功德．寶物不能勝也。能伏眾邪．曰天王。能壞眾魔．曰壞魔。了一切法
G103n2241_p0202a01_##速滅如電．曰電德。入一切法染淨無礙．曰自在王。功德相好以嚴其身．曰功德相嚴。說法無畏．曰獅子吼。
G103n2241_p0202a02_##能開昏瞶．曰雷音。以不動而擊諸動．曰山相擊。截流而過者．曰香象。行萬行而毫無沾滓者．曰白香象。念
G103n2241_p0202a03_##念不怠．曰常精進。進無[巳>已]時．名不休息。徧應一切而未嘗生．曰妙生。修萬行而嚴妙果．曰華嚴。聞眾苦而
G103n2241_p0202a04_##齊觀並救．曰觀世音。一投足而震動魔宮．曰大勢至。具足清白梵行之相．曰梵網。入險道而不躓．曰寶杖。
G103n2241_p0202a05_##處異類而獨尊．曰無勝。能淨佛土．曰嚴土。千煆百鍊而無改色．曰金髻。隨類變現而無垢染．曰珠髻。眾生
G103n2241_p0202a06_##見者即生慈心．曰慈氏。雖說諸法．不起法非法想．曰大智。一經所說．皆不出此。
G103n2241_p0202a07_##<o><p>復有萬梵天王尸棄等．從餘四天下．來詣佛所而為聽法。復有萬二千天帝．亦從餘四天下．來在會坐。并餘
G103n2241_p0202a08_##大威力諸天．龍．神．夜叉．乾闥婆．阿修羅．迦樓羅．緊那羅．摩睺羅伽等．悉來會坐。諸比丘．比丘尼．優婆塞．優婆
G103n2241_p0202a09_##夷．俱來會坐。彼時佛與無量百千之眾恭敬圍繞而為說法．譬如須彌山王顯於大海．安處眾寶師子之座．
G103n2241_p0202a10_##蔽於一切諸來大眾。
G103n2241_p0202a11_##<u><p,1>尸棄．秦言頂髻．即色界天帝。萬二千天帝．即帝釋也。從餘四天下來者．謂此一佛土有百億四天下．一四
G103n2241_p0202a12_##天下皆有釋梵．故曰餘大威力諸天．除梵釋外餘天也。龍即地龍．虛空龍。神即受善惡雜報之神。夜叉秦
G103n2241_p0202a13_##言輕捷．有三種．一在地．二在虛空．三在天。地夜叉但以財施．故不能飛空。天夜叉以車馬施．故能飛行。佛
G103n2241_p0202a14_##轉法輪時．地夜叉唱．空夜叉聞。空夜叉唱．四天王聞。如是乃至梵天也。乾闥婆．天樂神．處地上寶山中。天
G103n2241_p0202a15_##欲作樂．此神身上有相出．然後上天。阿修羅．秦言不飲酒。男醜女端正．有大勢力．常與天鬭。迦樓羅．金翅
G103n2241_p0202a16_##鳥神。緊那羅．秦言人非人。似人而頭有角．人見之曰．人耶．非人耶。亦天帝樂神．小不及乾闥婆。摩睺羅伽．
G103n2241_p0203a01_##大蟒神。此上八部．皆有大神力．能自變形。在座聽法。比丘見前。比丘尼女僧。優婆塞云近侍男。優婆夷云
G103n2241_p0203a02_##近侍女。即出家在家四眾也。此皆聞風而至．若雲擁霧集者．即雲集眾也。須彌．秦言妙高。四寶所成曰妙。
G103n2241_p0203a03_##特出眾峯曰高。即帝釋所住處。言如來威德尊嚴．蔽諸大眾．若須彌橫海落羣峯之峻也。
G103n2241_p0203a04_##<o><p>爾時．毘耶離城有長者子．名曰寶積．與五百長者子俱．持七寶蓋來詣佛所．頭面禮足．各以其蓋共供養佛。
G103n2241_p0203a05_##佛之威神令諸寶蓋合成一蓋．遍覆三千大千世界。而此世界廣長之相．悉於中現。又此三千大千世界諸
G103n2241_p0203a06_##須彌山．雪山．目真隣陀山．摩訶目真隣陀山．香山．寶山．金山．黑山．鐵圍山。大鐵圍山．大海江河．川流泉源．及
G103n2241_p0203a07_##日月星辰．天宮．龍宮．諸尊神宮。悉現於寶蓋中。又十方諸佛．諸佛說法．亦現於寶蓋中。
G103n2241_p0203a08_##<u><p,1>此發起序也。集眾法寶如海導師．故曰寶積．亦法身大士也。以七寶獻蓋為發起者．以此經始終所談．皆
G103n2241_p0203a09_##是去二乘不平等執．以顯平等不二法門也。故寶積與五百長者子．俱持七寶蓋供佛．佛將五百蓋合為
G103n2241_p0203a10_##一蓋．是合異為同也。合異為同．便是不二法門之案。大經云．執持一蓋普蔭十方。故遍覆三千大千世界
G103n2241_p0203a11_##而現世界廣長之相。蓋亦不廣．而彌八極。土亦不狹．而現蓋中。雖然．於一蓋中現大千界．亦是對小乘現
G103n2241_p0203a12_##也。若對菩薩．於一毛端現無量土．奚啻大千哉。又此下．現大千世界中百億日月百億須彌世界及彼世
G103n2241_p0203a13_##界所有諸物也。目真隣陀．此云石金山．即七金山。又十方下．復現大千界中諸佛說法也。欲明淨土之因．
G103n2241_p0203a14_##故因其蓋而現也。
G103n2241_p0203a15_##<o><p>爾時．一切大眾覩佛神力．歎未曾有。合掌禮佛．瞻仰尊顏．目不暫捨。長者子寶積．即於佛前．以偈頌曰。
G103n2241_p0203a16_##目淨修廣如青蓮。心淨已度諸禪定。久積淨業稱無量。導眾以寂故稽首。既見大聖以神變。普現十方無量
G103n2241_p0204a01_##土。其中諸佛演說法。於是一切悉見聞。法王法力超羣生。常以法財施一切。能善分別諸法相。於第一義而
G103n2241_p0204a02_##不動。已於諸法得自在。是故稽首此法王。說法不有亦不無。以因緣故諸法生。無我無造無受者。善惡之業
G103n2241_p0204a03_##亦不亡。始在佛樹力降魔。得甘露滅覺道成。已無心意無受行。而悉摧伏諸外道。三轉法輪於大千。其輪本
G103n2241_p0204a04_##來常清淨。天人得道此為證。三寶於是現世間。以斯妙法濟羣生。一受不退常寂然。度老病死大醫王。當禮
G103n2241_p0204a05_##法海德無邊。毀譽不動如須彌。於善不善等以慈。心行平等如虛空。孰聞人寶不敬承。
G103n2241_p0204a06_##<u><p,1>初一偈．總頌如來所證。目為六用之首．心為一身之主．以所信者目．所恃者心．故先及之。天竺有青蓮花．
G103n2241_p0204a07_##其葉修而廣．青白分明．有大人目相．故以為喻。度超越也。謂如來心淨不動．故能超越一切禪定也。然此
G103n2241_p0204a08_##淨心淨目．非自然得。皆由三阿僧祗劫修六度積淨業所成。以淨業無量．故名稱亦無量。非謂虛有其表
G103n2241_p0204a09_##也。由如來自證平等寂滅法．即以寂滅法導人．以平等心說平等法．故我所以稽首也。法華經云．若自住
G103n2241_p0204a10_##大乘而以小乘化我．則墮慳貪。豈能平等化人哉。第二偈．頌蓋中所現。合五百蓋而為一蓋．已是神變不
G103n2241_p0204a11_##測。復於蓋中現大千土及諸佛說法．使堪忍界一切大眾悉見悉聞．此尤不可測之事也。法王下二偈半．
G103n2241_p0204a12_##頌諸佛說法。人王以財力勝人．故能流惠澤於天下。法王以法力勝人．故能施法財於一切。所以稱法王
G103n2241_p0204a13_##者．以能善為眾生分別種種法相．而於無相第一義諦不曾動着絲毫許。故好真者．即俗而說真．不乖於
G103n2241_p0204a14_##俗。好俗者．即真而說俗．不乖於真由真俗不乖．皆得自在．此我所以稽首法王也。所以說俗說真兩不相
G103n2241_p0204a15_##乖者．以一切法本非實有．亦非實無不可以有無定。故如來說法．不墮於有．亦不墮於無。以一切法皆是
G103n2241_p0204a16_##仗因托緣而起．不從有生．不從無生故也。故肇公云。有亦不由緣．無亦不由緣．以法非有無．是故說因緣。
G103n2241_p0205a01_##既知諸法從緣．則中無主宰。既無主宰．則誰為能造．誰為能受。若無造無受．則為善不應降祥．為惡不應
G103n2241_p0205a02_##降殃。然而善惡業報．如影隨形．如聲逐響．毫無錯謬者．無非業緣所牽．故不亡失．豈有常我主之哉。故大
G103n2241_p0205a03_##經云。隨其所行業．如是果報生。作者無所作．諸佛之所說。譬如淨明鏡．隨其所對質．現像各不同。業性亦
G103n2241_p0205a04_##如是。譬如胎藏中．諸根悉成就．體相無來處。業性亦如是。又如在地獄．種種諸苦事．彼悉無所從。業性亦
G103n2241_p0205a05_##如是。譬如轉輪王．成就勝七寶．來處不可得。業性亦如是。故肇論云。一切諸法以因緣故有．一切諸法以
G103n2241_p0205a06_##因緣故無也。始在下四偈．頌如來初成正覺．轉法輪度眾生．固當禮敬也。佛樹即菩提樹。言佛坐菩提樹
G103n2241_p0205a07_##下．能以神力降魔者．由彼得甘露寂滅之法．成等正覺故也。無心意者．轉識也。無受行者．轉心所也。謂如
G103n2241_p0205a08_##來既轉心王．亦轉心所。以冥寂之智．虛空之懷．雖無心伏物．而物無不伏。所謂見德人之容．使人意消．豈
G103n2241_p0205a09_##有心伏之降之哉。覺道已成．心識已轉．眾魔已降．外道已伏．於是入鹿苑．為五比丘三轉四諦法輪。此輪
G103n2241_p0205a10_##本來清淨．未曾染汙。故纔轉法輪．八萬諸天皆得道果。豈非法輪清淨之明驗歟。由是而有三寶出現世
G103n2241_p0205a11_##間．人知歸敬矣。覺道成．故有佛寶。轉法輪．故有法寶。五人得果．故有僧寶。自是以後．即以斯法濟度羣生
G103n2241_p0205a12_##凡一受此法者．便超生死．證涅槃．永無退失。非若九十六種外道．最上進修者．亦能斷結生無色天．而有
G103n2241_p0205a13_##退墮也。故知如來是度老死之大醫．法輪為超生死之神藥。但佛海法海．淵深難測．此我所以頂禮而不
G103n2241_p0205a14_##怠也。然如來所以能平等度生者．不以稱譽而欲度．不以譏毀而不度．不以利樂而不度．不以哀苦而欲
G103n2241_p0205a15_##度。由其一念不生．八風不動．若四風之不動須彌也。譬如有人．終日譽天．而天不加喜。終日詬天．而天不
G103n2241_p0205a16_##加怒。等以慈心覆之者．以心如虛空．本來平等．實無不平等之相也。若此人者．在天為天寶．在人為人寶．
G103n2241_p0206a01_##孰有聞此而不敬承者哉
G103n2241_p0206a02_##<o><p>今奉世尊此微蓋。於中現我三千界。諸天龍神所居宮。乾闥婆等及夜叉。悉見世間諸所有。十力哀現是化
G103n2241_p0206a03_##變。眾覩希有皆歎佛。今我稽首三界尊。大聖法王眾所歸。淨心觀佛靡不欣。各見世尊在其前。斯則神力不
G103n2241_p0206a04_##共法。佛以一音演說法。眾生隨類各得解。皆謂世尊同其語。斯則神力不共法。佛以一音演說法。眾生各各
G103n2241_p0206a05_##隨所解。普得受行獲其利。斯則神力不共法。佛以一音演說法。或有恐畏或歡喜。或生厭離或斷疑。斯則神
G103n2241_p0206a06_##力不共法。稽首十力大精進。稽首已得無所畏。稽首住於不共法。稽首一切大導師。稽首能斷諸結縛。稽首
G103n2241_p0206a07_##已到於彼岸。稽首能度諸世間。稽首永離生死道。悉知眾生來去相。善於諸法得解脫。不着世間如蓮華。常
G103n2241_p0206a08_##善入於空寂行。達諸法相無罣礙。稽首如空無所依。
G103n2241_p0206a09_##<u><p,1>初二偈．頌蓋中所現也。自欣所獻甚微．所現甚大。皆如來平等大慈心所化現．故見者無不稱讚．我安得
G103n2241_p0206a10_##不稽首哉。大聖下四偈．頌如來神力不可思議也。如來一身隨類各現．正如秋空朗月．皎淨無瑕。萬器百
G103n2241_p0206a11_##川．不分而照。故大經云。爾時世尊．不離菩提樹下．而上昇忉利．到帝釋殿。法慧菩薩云．佛子汝應觀．如來
G103n2241_p0206a12_##自在力．一切閻浮提．皆言佛在中．我等今見佛．住於須彌頂．十方悉亦然．如來自在力。如此神力．即是如
G103n2241_p0206a13_##來所證不共法也。一音說法．聽者不同。而各同其語．各得其解．此即如來所證不共法也。大經云。佛演一
G103n2241_p0206a14_##妙音．周聞十方剎．眾音悉具足．法雨皆充滿。一音說法．隨其所好．而各各受解者．如好施者聞施．好戒者
G103n2241_p0206a15_##聞戒．皆得信受奉行．而各獲其利．此即如來所證不共法也。一音說法．有聞苦報而生怖畏者．或聞妙果
G103n2241_p0206a16_##而生歡喜者．或聞不淨而生厭離者．或聞法相而斷疑惑者．此即如來所證不共法也。問。若爾．則眾生聞
G103n2241_p0207a01_##法受益．全藉佛之神力乎。曰。否．亦由眾生具有種子．一聞如來說法．各各受益耳。祖師云．心地含諸種．普
G103n2241_p0207a02_##雨悉皆萌．是也。稽首下三偈半．結歸致敬之意。由如來具十力．四無畏．十八不共法．故能為大導師．能斷
G103n2241_p0207a03_##結縛．能到涅槃彼岸．又能度世間眾生永離生死道也。所以能度世間離生死者．以能悉知眾生往來六
G103n2241_p0207a04_##趣之相．皆由貪著六塵．為法所縛．不得解脫。故雖日對六塵不為六塵所縛．雖處世間而不着世間．如蓮
G103n2241_p0207a05_##華之出淤泥不為淤泥所染。此如來所以善得解脫法．善入空寂行也。復能達諸法相皆如幻化全是法
G103n2241_p0207a06_##性．則目前不見一法為罣為礙。以心無罣礙．則豁如托空而不依倚一物．故能平等化物也。故大經云。欲
G103n2241_p0207a07_##知諸佛心．當觀佛智慧。佛智無依處．如空無所依。如來之德如此．即頂戴荷負於恆河沙刼．亦不能報其
G103n2241_p0207a08_##萬分之一．敢不稽首致敬哉
G103n2241_p0207a09_##<o><p>爾時．長者子寶積說此偈已．白佛言。世尊。是五百長者子．皆已發阿耨多羅三藐三菩提心．願聞得佛國土
G103n2241_p0207a10_##清淨。惟願世尊說諸菩薩淨土之行。佛言善哉寶積。乃能為諸菩薩問於如來淨土之行。諦聽諦聽．善思念
G103n2241_p0207a11_##之．當為汝說。於是寶積與五百長者子．受教而聽。
G103n2241_p0207a12_##<u><p,1>此寶積發問．如來許說也。諸長者子既已發菩提心．故願聞得佛國土清淨及聞得國土清淨之行也。獻
G103n2241_p0207a13_##蓋微旨．正在乎此。如來逆知其意．先於蓋中現大千界者．正欲啓其萌也。啐啄之機．自然輳合。
G103n2241_p0207a14_##<o><p>佛言。寶積。眾生之類．是菩薩佛土。所以者何。菩薩隨所化眾生而取佛土．隨所調伏眾生而取佛土．隨諸眾
G103n2241_p0207a15_##生應以何國入佛智慧而取佛土．隨諸眾生應以何國起菩薩根而取佛土。所以者何。菩薩取於淨國．皆為
G103n2241_p0207a16_##饒益諸眾生故。譬如有人．欲於空地造立宮室．隨意無礙。若於虛空．終不能成。菩薩如是．為成就眾生故．願
G103n2241_p0208a01_##取佛國。願取佛國者．非於空也。
G103n2241_p0208a02_##<u><p,1>寶積欲得清淨佛土．兼請取淨土之行。如來擘頭一句答云．眾生之類．是菩薩淨土。所謂漫天索價．着地
G103n2241_p0208a03_##還錢也。所以者何．謂菩薩之取淨土．非若二乘守寂滅而為淨．是隨所化眾生而取淨土。化則化染而為
G103n2241_p0208a04_##淨。化染而為淨．則知離染無淨矣。故知淨土之行．在乎化生。眾生淨處．即是淨土。非離眾生．別有淨土。若
G103n2241_p0208a05_##離眾生而索淨土．是掘地覓天．敲𫥇索火．惡可得哉。問者言得．答者言取．取而後得。不取則不得．意謂度
G103n2241_p0208a06_##生是取淨土之基也。既曰化．又曰調伏者．化則眾生工夫成熟時．調伏即是眾生降心時。故欲化眾生．先
G103n2241_p0208a07_##以調伏為始。若菩薩不能調伏眾生．又安能化眾生乎。既曰入．又曰起者．起即眾生初發心時．入即眾生
G103n2241_p0208a08_##證發心時。故欲令眾生入佛智慧．必令眾生起菩薩根為始。然則眾生不起菩薩根．不修菩薩行．何由入
G103n2241_p0208a09_##平等佛慧哉。又徵菩薩取淨土必於眾生者．何故。以菩薩不為己身取淨土．皆為饒益諸眾生故而取淨
G103n2241_p0208a10_##土。則知眾生是菩薩取淨土之基。若無眾生是無淨土之基矣。喻如造屋宅者．先立其基。若無基址．徒架
G103n2241_p0208a11_##虛空．必不成就。菩薩願取佛土者．必以成就眾生為始。若無眾生．佛國無托。是佛國全在眾生類中取。不
G103n2241_p0208a12_##是但念空無相無作．於諸菩薩遊戲神通淨佛國土不生一念好樂之心者．可取也。故曰．願取佛土者．非
G103n2241_p0208a13_##於空也。非於空者．暗點二乘取相空者．決不能取淨土也。
G103n2241_p0208a14_##<o><p>寶積當知。直心是菩薩淨土。菩薩成佛時．不諂眾生來生其國。深心是菩薩淨土。菩薩成佛時．具足功德眾
G103n2241_p0208a15_##生來生其國。菩提心是菩薩淨土。菩薩成佛時．大乘眾生來生其國。布施是菩薩淨土。菩薩成佛時．一切能
G103n2241_p0208a16_##捨眾生來生其國。持戒是菩薩淨土。菩薩成佛時．行十善道滿願眾生來生其國。忍辱是菩薩淨土。菩薩成
G103n2241_p0209a01_##佛時．三十二相莊嚴眾生來生其國。精進是菩薩淨土。菩薩成佛時．修勤一切功德眾生來生其國。禪定是
G103n2241_p0209a02_##菩薩淨[士>土]。菩薩成佛時．攝心不亂眾生來生其國。智慧是菩薩淨土。菩薩成佛時．正定眾生來生其國。四無
G103n2241_p0209a03_##量心是菩薩淨土。菩薩成佛時．成就慈悲喜捨眾生來生其國。四攝法是菩薩淨土。菩薩成佛時．解脫所攝
G103n2241_p0209a04_##眾生來生其國。方便是菩薩淨土。菩薩成佛時．於一切法方便無閡眾生來生其國。三十七道品是菩薩淨
G103n2241_p0209a05_##土。菩薩成佛時．念處正勤神足根力覺道眾生來生其國。迴向心是菩薩淨土。菩薩成佛時．得一切具足功
G103n2241_p0209a06_##德國土。說除八難是菩薩淨土。菩薩成佛時．國土無有三惡八難。自守戒行．不譏彼闕．是菩薩淨土。菩薩成
G103n2241_p0209a07_##佛時．國土無有犯禁之名。十善是菩薩淨土。菩薩成佛時。命不中夭．大富．梵行．所言誠諦．常以輭語．眷屬不
G103n2241_p0209a08_##離．善和諍訟．言必饒益不嫉．不恚．正見眾生．來生其國。
G103n2241_p0209a09_##<u><p,1>此下廣明菩薩取淨土不離眾生．當於一切眾生心行中求也。即如穢土眾生．心懷諂曲。菩薩自發直心．
G103n2241_p0209a10_##即以直心調其諂曲而為直心。由菩薩因中化曲為直．故成佛時不諂眾生來生其國．以為眷屬。然則取
G103n2241_p0209a11_##淨土者．斷乎不離眾生矣。如穢土眾生心量褊淺．不修眾善。菩薩先發深心集諸善法．即以善法調其褊
G103n2241_p0209a12_##心．令其作善．後則化其褊心而為深心。由菩薩因中化淺為深．故成佛時具足功德眾生來生其國也。故
G103n2241_p0209a13_##起信云。直心者．正念真如法故。深心者．集一切諸善法故穢土眾生皆是隨順發業無明．不能發生智覺。
G103n2241_p0209a14_##菩薩自發菩提心．復能轉眾生無明而為智覺。由菩薩因中化無明而為智覺．故成佛時大乘眾生來生
G103n2241_p0209a15_##其國。起信云．一切菩薩皆乘此法到如來地故。由備此三心．然後廣修萬行．故下明萬行也。一切能捨者．
G103n2241_p0209a16_##謂外捨國財身命．內捨瞋癡愛慢．所謂外六塵．內六根．中六識．一切放下也。由菩薩能捨一切．故能捨眾
G103n2241_p0210a01_##生皆生其國。豈非雲龍風虎自然交會者乎。持戒能生眾善．故能滿願。忍辱能歡喜領受．瞋相不現．故感
G103n2241_p0210a02_##三十二相嚴飾其形。勤修一切．即是精進。攝心不亂．即是禪定。修智慧而正定眾生來生者．謂得正智慧
G103n2241_p0210a03_##決定法相而不能惑者．名正定聚也。慈悲喜捨皆名無量者．以此四心廣大無際故。四攝法者．謂以四等
G103n2241_p0210a04_##法攝眾生也。一者惠施．即財法二種隨彼所須。二者愛語．以愛心巽語隨彼所適。三者利行．隨彼所利方
G103n2241_p0210a05_##便利之。四者同事．遇惡同惡而斷其惡．遇善同善而進其善。方便者．巧便慧也。積小德而獲大功．功雖就
G103n2241_p0210a06_##而不證。處有不乖寂．居無不失化．無為而無所不為．方便無礙也。三十七品者．謂四念處．四正勤．四如意
G103n2241_p0210a07_##足．五根．五力．七菩提分．八正道分也。囘向心者．謂凡夫二乘雖有別行．不囘向佛道．不囘向眾生．不囘向
G103n2241_p0210a08_##實際．其心不廣。大士標心平等．故一行一事皆能囘向。由善囘向．則無德不備。八難者．謂三途．長壽天．北
G103n2241_p0210a09_##俱盧．盲聾喑啞．世智辨聰．佛前佛後也。譏彼而不自守．故有犯禁惡名。今自守而不譏彼．故無犯禁之名。
G103n2241_p0210a10_##不中夭．不殺報。大富．不盜報。梵行．不婬報。誠諦．不妄語報。軟語．不惡口報。眷屬不離善和諍訟．不兩舌報。
G103n2241_p0210a11_##言必饒益．不綺語報。嫉．恚．邪見．心病之尤者．故別開三善也。
G103n2241_p0210a12_##<o><p>如是．寶積。菩薩隨其直心．則能發行。隨其發行．則得深心。隨其深心．則意調伏。隨其調伏．則如說行。隨如說
G103n2241_p0210a13_##行．則能迴向。隨其迴向．則有方便。隨其方便．則成就眾生。隨成就眾生．則佛土淨。隨佛土淨．則說法淨。隨說
G103n2241_p0210a14_##法淨．則智慧淨。隨智慧淨．則其心淨。隨其心淨．則一切功德淨。是故寶積．若菩薩欲得淨土．當淨其心。隨其
G103n2241_p0210a15_##心淨．則佛土淨。
G103n2241_p0210a16_##<u><p,1>上雖廣明淨土之行．未明行之階漸。此明至極深遠．不可頓超．宜尋之有途．履之有序．故始於直心．而終
G103n2241_p0211a01_##於一切淨也。夫存諸中者心．現於外者行。故心直則行直。易曰．君子以成德為行。然則直心為萬行之始。
G103n2241_p0211a02_##故曰隨其直心則能發行也。由隨其心之所發．皆成善行。善行積而心轉深。心若不深．則境風易於搖動．
G103n2241_p0211a03_##朝更夕改．為淺丈夫。心既轉深．則不隨眾惡而心自調伏。心既調伏．則如說而能行。能如說而行．則不自
G103n2241_p0211a04_##有其功．而能囘其所行向於眾生。能囘向眾生．則能行種種善巧方便而開導之。能行善巧方便．則能成
G103n2241_p0211a05_##就一切眾生而眾生淨。眾生既淨．則佛土亦淨。佛土既淨．則不用剛強之法以化人．則說法淨。所說之法
G103n2241_p0211a06_##既淨．則能證之智亦淨。能證之智淨．則本有之心不期淨而自淨。故六祖曰．何期自性本自清淨也。本心
G103n2241_p0211a07_##既淨．則觸目遇緣無非皆是淨功德矣。故結之曰．若菩薩欲得淨土．當淨其心．隨其心淨則佛土自淨。故
G103n2241_p0211a08_##大經云．眾生無法器．世界成雜染．若有佛興世．一切悉珍好。以淨土是一心之影響．故形端者影必正．響
G103n2241_p0211a09_##順者聲必和也。
G103n2241_p0211a10_##<o><p>爾時．舍利弗承佛威神作是念。若菩薩心淨則佛土淨者．我世尊本為菩薩時．意豈不淨．而是佛土不淨若
G103n2241_p0211a11_##此。
G103n2241_p0211a12_##<u><p,1>此鶖子呈疑也。土之淨穢．元非小乘心量所及。如來以威神發其疑念．以生言端．故曰承佛威神而作念
G103n2241_p0211a13_##也。若謂心淨則佛土淨者．豈釋迦因中為菩薩時．心豈不淨而感此穢惡不淨之國乎。智哉鶖子．若非此
G103n2241_p0211a14_##疑．不能發明穢土即淨．帶累釋迦一生受屈。
G103n2241_p0211a15_##<o><p>佛知其念．即告之言。於意云何．日月豈不淨耶．而盲者不見。對曰。不也。世尊。是盲者過．非日月咎。舍利弗。眾
G103n2241_p0211a16_##生罪過．不見如來國土嚴淨．非如來咎。舍利弗。我此土淨．而汝不見。
G103n2241_p0212a01_##<u><p,1>如來是一切智人．知其作念．故詰之曰．汝於意中作念疑此佛土為不淨者．汝意云何方能釋此疑也。譬
G103n2241_p0212a02_##如瞽人不見日月．豈日月不淨而瞽人不見耶．抑日月本淨而瞽人自瞽不見其淨耶。答云．日月本淨而
G103n2241_p0212a03_##瞽人不見其淨．是則咎在盲者．非關日月。世尊就其明處而導之曰．盲者目中有翳．不見日月之淨．非關
G103n2241_p0212a04_##日月。則知眾生有種種迷癡昏翳．障蔽心目．不見如來國土嚴淨．非如來為菩薩時意不淨而感此不淨
G103n2241_p0212a05_##佛土也。又呼其名而告之曰．我此土常淨而汝不見．正如日月常淨而瞽人自不見耳。故大經云．譬如目
G103n2241_p0212a06_##有翳．不見淨妙色．如是不淨心．不見諸佛法。又如明淨日．瞽者莫能見．無有智慧心．終不見諸佛。若能除
G103n2241_p0212a07_##眼翳．捨離於色想．不見於諸法．則得見如來。
G103n2241_p0212a08_##<o><p>爾時螺髻梵王語舍利弗．勿作是念．謂此佛土以為不淨。所以者何。我見釋迦牟尼佛土清淨．譬如自在天
G103n2241_p0212a09_##宮。舍利弗言。我見此土丘陵坑坎荊棘砂礫土石諸山．穢惡充滿。螺髻梵王言。仁者心有高下．不依佛慧．故
G103n2241_p0212a10_##見此土為不淨耳。舍利弗。菩薩於一切眾生悉皆平等．深心清淨．依佛智慧．則能見此佛土清淨。
G103n2241_p0212a11_##<u><p,1>螺髻見佛土如自在天宮．是隨螺髻所見而見也。鶖子見佛土坑坎堆阜．是隨鶖子所見而見也。佛土豈
G103n2241_p0212a12_##有種種哉。如一恆河．天見為瑠璃．人見為水．餓鬼見之為火．魚見為窟宅。豈恆河有種種哉。各隨業力而
G103n2241_p0212a13_##見耳。故螺髻云．佛土本無坑坎堆阜．由汝心有高下．不依平等佛慧．故見佛土穢惡充滿。若菩薩依平等
G103n2241_p0212a14_##佛慧．觀一切眾生悉皆平等．則風柯月渚．火聚刀山．觸目無非淨土矣。是則染淨由心而土未嘗有染淨也。
G103n2241_p0212a15_##<o><p>於是佛以足指按地．即時三千大千世界若干百千珍寶嚴飾．譬如寶莊嚴佛無量功德寶莊嚴土。一切大
G103n2241_p0212a16_##眾歎未曾有．而皆自見坐寶蓮華。佛告舍利弗。汝且觀是佛土嚴淨。舍利弗言。唯然。世尊。本所不見．本所不
G103n2241_p0213a01_##聞。今佛國土嚴淨悉現。佛告舍利弗．我佛國土常淨若此。為欲度斯下劣人故．示是眾惡不淨土耳。譬如諸
G103n2241_p0213a02_##天共寶器食．隨其福德．飯色有異。如是舍利弗。若人心淨．便見此土功德莊嚴。
G103n2241_p0213a03_##<u><p,1>佛土常淨．豈待按指變地而有種種珍寶嚴飾若寶莊嚴土乎。亦是為二乘而權作斯變也。令諸大眾皆
G103n2241_p0213a04_##見[已>己]身坐寶蓮華者．欲令眾生知得日用常在寶蓮華中．經行坐臥未嘗斯須離却。但眾生罪故．不見如
G103n2241_p0213a05_##來寶莊嚴土耳。既變淨土．復令鶖子自觀者．所以釋鶖子坑坎堆阜之疑也。鶖子答以本所不見本所不
G103n2241_p0213a06_##聞．是以聾瞽自居．今始得開聽馳明耳。故詳答之曰．我佛國土常淨如寶嚴土．但為度此劣機故於無穢
G103n2241_p0213a07_##惡處示穢惡相．非如來為菩薩時意不淨而感此不淨土也。是則娑婆國土亦常淨而常穢。蓋穢者自穢
G103n2241_p0213a08_##而不知其淨．淨者自淨而不知其穢。則知淨穢在人．非關土也。喻如始生天者．欲共試其福德多少．共寶
G103n2241_p0213a09_##器食。天飯至白．其福多者．舉向口時．飯色不異。若福少者．舉向口時．飯色變異。在器色一．在手不同．飯豈
G103n2241_p0213a10_##有異．異自天之福德耳。佛土不同．校之可知。
G103n2241_p0213a11_##<o><p>當佛現此國土嚴淨之時．寶積所將五百長者子皆得無生法忍．八萬四千人皆發阿耨多羅三藐三菩提
G103n2241_p0213a12_##心。佛攝神足．於是世界還復如故。求聲聞乘三萬二千諸天及人．知有為法皆悉無常．遠塵離垢．得法眼淨。
G103n2241_p0213a13_##八千比丘不受諸法．漏盡意解。
G103n2241_p0213a14_##<u><p,1>此明獲益也。佛攝神足世界如故者．神力攝而業力如故．故世界亦如故。所謂此境可常在．浮生自不能
G103n2241_p0213a15_##也。由見國土穢而可淨．淨而復穢．因悟無常．得法眼淨。法眼淨者．得須陀洹果也。不受諸法漏盡意解者．
G103n2241_p0213a16_##是斷見思二惑．成阿羅漢果。此皆伸傴起躄發瞽披聾者歟。</u>
G103n2241_p0214a01_##<Q1>維摩詰所說經方便品第二
G103n2241_p0214a02_##<u><p,1>智有權實。權智應事。實智證理。故肇論云．漚和般若者．大慧之稱也。諸法實相．謂之般若。能不形證．漚和
G103n2241_p0214a03_##力也。適化眾生．謂之漚和。不染塵累．般若力也。然則般若之門觀空．漚和之門涉有。涉有未始迷虛．故常
G103n2241_p0214a04_##處有而不染。不厭有而觀空．故觀空而不證。是謂一念之力．權慧具足。若有實無權．不能利生接物。言方
G103n2241_p0214a05_##便者．即利生權智也。此品先敘淨名實智。次敍權智。而品獨標方便者．重權智也。以菩薩成就眾生．非權
G103n2241_p0214a06_##不入．故前云隨其方便則成就眾生。易曰．巽以行權。
G103n2241_p0214a07_##<o><p>爾時．毘耶離大城中．有長者名維摩詰。已曾供養無量諸佛。深植善本。得無生忍。辨才無礙。遊戲神通。逮諸
G103n2241_p0214a08_##總持．獲無所畏。降魔勞怨．入深法門。善於智度．通達方便．大願成就。明了眾生心之所趣。又能分別諸根利
G103n2241_p0214a09_##鈍。久於佛道．心已純淑．決定大乘。諸有所作．能善思量。住佛威儀．心如大海。諸佛咨嗟。弟子釋梵世主所敬。
G103n2241_p0214a10_##<u><p,1>先敘實智圓具眾德．故稱長者。生死涅槃染淨佛土等名．此長者皆合而為一．不作二相．不作二名．故稱
G103n2241_p0214a11_##淨名。長者供無量佛深植善本者．福基勝也。得無生忍．辨才無礙者．慧本立也。遊戲神通者．謂以神通為
G103n2241_p0214a12_##遊戲．非若小乘作意為之也。逮得總持．獲無所畏者．恐畏生於不足．今已得入大陀羅尼門．故心常坦蕩
G103n2241_p0214a13_##而無所畏也。降魔勞怨入深法門者．謂能降魔．又能降塵勞．又能降怨賊故。即魔勞怨賊處．得入甚深法
G103n2241_p0214a14_##門也。善於智度通達方便大願成就者．由權實雙行．遇事必達．故得遂其所願。下文云．智度菩薩母．方便
G103n2241_p0214a15_##以為父．一切眾導師．無不由是生．是也。明了眾生心之所趣者．謂眾生種種心行或趣大乘小乘乃至人
G103n2241_p0214a16_##天六道．無不知也。又能分別諸根利鈍者．謂此等是大根小根利根鈍根．亦無不知也。純淑佛道決定大
G103n2241_p0215a01_##乘者．謂其志純覺道．決定真乘．一切邪說不能蠱其心也。諸有所作能善思量者．謂其屈伸動止皆任運
G103n2241_p0215a02_##而為．無心而應．不落思惟．故名善思量也。住佛威儀心如大海者．謂舉足下足皆合如來矩矱．而其心量
G103n2241_p0215a03_##廣大．智慧難測．不特澄之不清．撓之不濁已也。以海為喻者．海有五德。一澄清．不受死屍。二．多出妙寶。三．
G103n2241_p0215a04_##大龍注雨．滴如車軸．受而不溢。四．風日不能竭。五．淵深難測。大士心淨．不受毀戒之屍．出慧明之寶．佛大
G103n2241_p0215a05_##法雨受而不溢．魔邪風日不能虧損．其智淵深．莫能測者。其德如此．故諸佛咨嗟．而諸弟子無不欽服也。
G103n2241_p0215a06_##<o><p>欲度人故．以善方便．居毘耶離。資財無量．攝諸貧民。奉戒清淨．攝諸毀禁。以忍調行．攝諸恚怒。以大精進．攝
G103n2241_p0215a07_##諸懈怠。一心禪寂．攝諸亂意。以決定慧．攝諸無智。雖為白衣．奉持沙門清淨律行。雖處居家．不着三界。示有
G103n2241_p0215a08_##妻子．常修梵行．現有眷屬．常樂遠離。雖服寶飾．而以相好嚴身。雖復飲食．而以禪悅為味．若至博弈戲處．輒
G103n2241_p0215a09_##以度人。受諸異道．不毀正信。雖明世典．常樂佛法。一切見敬．為供養中最。執持正法．攝諸長幼。一切治生諧
G103n2241_p0215a10_##偶．雖獲俗利．不以喜悅。遊諸四衢．饒益眾生。入治正法．救護一切。入講論處．導以大乘。入諸學堂．誘開童蒙。
G103n2241_p0215a11_##入諸婬舍．示欲之過。入諸酒肆．能立其志。
G103n2241_p0215a12_##<u><p,1>下明權智。淨名元是妙喜國中法身大士。為度人故．以善方便住廣嚴城。資財下．正顯方便度人也。以資
G103n2241_p0215a13_##財度貧窮．以戒律度毀禁．以忍辱度瞋恚．以精進度懈怠．以禪定度散亂．以智慧度愚癡。雖為下．正顯在
G103n2241_p0215a14_##家行出家事也。着白衣而守緇衣之律行。有家業而不戀三界之欲樂。有妻子而修梵行．不為妻子累。有
G103n2241_p0215a15_##眷屬而樂遠離．不為眷屬苦。雖服寶飾．而以如來相好莊嚴其身．意不在服飾也。雖復飲食．而以禪悅為
G103n2241_p0215a16_##味．心不在世味也。博弈度人．如遠錄公以碁說法．令歐陽修生敬之類。受異道而不毀正信者．如徧行外
G103n2241_p0216a01_##道之類。明世典而樂佛法．如張天覺李都尉楊大年張無垢之類。一切見敬為供養中最．如常不輕遇人
G103n2241_p0216a02_##輒禮拜云．我不敢輕於汝等．汝等皆當作佛之類。執正法而攝長幼者。如用三綱五常等．是以世法攝長
G103n2241_p0216a03_##幼也。今不以世法攝長幼．即以正法攝之也。如先受戒者先坐．後受戒者後坐等是也。治生獲利不以為
G103n2241_p0216a04_##喜者．心不在利．故雖得而弗喜也。遊四衢而利生者．如普化搖鈴．寒山乞錢之類。入治正法救護一切者．
G103n2241_p0216a05_##如求得其情．哀矜勿喜．而思所以出之也。講論處導大乘者．如聞桂香而曰我無隱乎爾之類。入學堂而
G103n2241_p0216a06_##開童蒙者．謂以下學而導之上達也。入諸婬舍示欲之過者。什曰．外國有一女人．身體金色。有長者子．名
G103n2241_p0216a07_##達慕多羅．以千兩金要入竹林同載而去。文殊師利於中道變身為白衣．身着寶衣．衣甚嚴好。女人見之．
G103n2241_p0216a08_##貪心內發。文殊言．欲得衣者．當發菩提心。女曰．何等為菩提心。答曰．汝身是也。問曰．云何是。答曰．菩提性
G103n2241_p0216a09_##空．汝身亦空．以此故是。此女曾於迦葉佛所宿植善本．聞是說已．即得無生法忍。得無生忍已．將示欲之
G103n2241_p0216a10_##過。還與長者入竹林。入竹林已．自現身死．䏺脹臭爛。長者見已．甚大怖畏。往詣佛所．佛為說法．亦得法忍。
G103n2241_p0216a11_##示欲之過如此。酒能開放逸門．立志者鮮。入酒肆而能立志者．若窺基濟顛之類．皆不為酒用而能用酒
G103n2241_p0216a12_##者也
G103n2241_p0216a13_##<o><p>若在長者．長者中尊．為說勝法。若在居士．居士中尊．斷其貪著。若在剎利．剎利中尊．教以忍辱。若在婆羅門．
G103n2241_p0216a14_##婆羅門中尊．除其我慢。若在大臣．大臣中尊．教以正法。若在王子．王子中尊示以忠孝。若在內官．內官中尊．
G103n2241_p0216a15_##化正宮女。若在庶民．庶民中尊．令興福力。若在梵天．梵天中尊．誨以勝慧。若在帝釋．帝釋中尊．示現無常。若
G103n2241_p0216a16_##在護世．護世中尊．護諸眾生。長者維摩詰．以如是等無量方便．饒益眾生。
G103n2241_p0217a01_##<u><p,1>上明已具權實二智．故能隨類設化．在在稱尊也。肇云．凡人易以威順．難以理從。故大士每處其尊．以弘
G103n2241_p0217a02_##風靡之化。蓋長者族豪望重．多以世教自居。不弘出世勝法。故以勝法導之。外國白衣多財富樂貪著受
G103n2241_p0217a03_##用者名居士。故對居士說法．令其斷貪著也。剎利．王種也。尊貴自在．事皆恣意．不能強忍。故導之忍辱。婆
G103n2241_p0217a04_##羅門自恃世智辨聰．多生驕慢。故教其除慢。大臣導以正法者．格其邪而歸正也。王子示以忠孝者．即以
G103n2241_p0217a05_##其道治其身也．內官化正宮女者。外國法．取歷世忠良耆年有德者為內官．以教宮女。故在內宮化正宮
G103n2241_p0217a06_##女．非若此方以閹宦稱內官也。庶民令興福業者。昔有一賤人．來入城邑。見一人服飾嚴淨．乘大馬．張寶
G103n2241_p0217a07_##蓋。唱言不好．乃至再三。彼人怪而問曰．我嚴淨如是．汝何言不好耶。賤人曰．君宿植德本．獲此果報．威德
G103n2241_p0217a08_##被服．人所宗仰。我昔不種福．鄙陋如是。以我比君．猶如禽獸。故自言不好耳。非毀君也。賤人因是感厲．廣
G103n2241_p0217a09_##修福業。形之悟物．所益已弘。况以道法化人勸興福業哉。梵天誨以勝慧者。以梵天雖有定慧．非出苦之
G103n2241_p0217a10_##要。今以平等佛慧誨之．故曰勝也。帝釋示現無常者。由帝釋處欲界．愛重著深．故以無常示之。護世者．即
G103n2241_p0217a11_##四王也。諸惡鬼神殘食眾生．護世四天護之．不令加害。長者下．結言無量方便者．反顯如上所言者是其
G103n2241_p0217a12_##大略耳。
G103n2241_p0217a13_##<o><p>其以方便．現身有疾。以其疾故．國王大臣長者居士婆羅門等．及諸王子．並餘官屬．無數千人．皆往問疾。其
G103n2241_p0217a14_##往者．維摩詰因以身疾廣為說法。諸仁者．是身無常無強無力無堅．速朽之法．不可信也。為苦為惱．眾病所
G103n2241_p0217a15_##集。諸仁者．如此身．明智者所不怙。是身如聚[沬>沫]．不可撮摩。是身如泡．不得久立。是身如焰．從渴愛生。是身如
G103n2241_p0217a16_##芭蕉．中無有堅。是身如幻．從顛倒起。是身如夢。為虛妄見。是身如影．從業緣現。是身如響．屬諸因緣。是身如
G103n2241_p0218a01_##浮雲．須臾變滅。是身如電．念念不住。是身無主．為如地。是身無我．為如火。是身無壽．為如風。是身無人．為如
G103n2241_p0218a02_##水。是身不實．四大為家。是身為空．離我我所。是身無知．如艸木瓦礫。是身無作．風力所轉。是身不淨．穢惡充
G103n2241_p0218a03_##滿。是身為虛偽．雖假以澡浴衣食．必歸磨滅。是身為災．百一病惱。是身如丘井．為老所逼。是身無定．為要當
G103n2241_p0218a04_##死。是身如毒蛇．如怨賊．如空聚。陰界諸入所共合成。
G103n2241_p0218a05_##<u><p,1>隨其方便．能成就眾生。由眾生病苦既多．大士以巧方便於無病處示現有疾。由示疾．故有問疾之眾。由
G103n2241_p0218a06_##問疾之眾．故即借病以說法也。先談此身無常．令生厭離。次說法身不壞．令生欣樂。所謂以方便身說方
G103n2241_p0218a07_##便法也。諸仁者下．托病身以顯無常也。念念遷謝．新新不住．故知無常。一息不還．便同灰壤．故非堅強。纔
G103n2241_p0218a08_##有小疵．不能支遣．故知無力。當知此身是速朽法．不可信以為實也。昔奉聖深禪師病起作頌云．氣絕絕
G103n2241_p0218a09_##情緒．舉意無意路．瞬目尚無力．常年不出戶。亦是借病說法．滋味各別。是身為八苦為眾惱為眾病所集
G103n2241_p0218a10_##之處。故老子云．我所以有大患者．為我有身．若我無身．復有何患。故知此身愚者所怙．智者之所不怙也。
G103n2241_p0218a11_##先以十喻顯其妄。此身雖是積聚四大五陰所成．不知四大本空．五陰非實．猶如聚沫．不可撮摩．豈可認
G103n2241_p0218a12_##以為實哉。此身原從法性海中流出．當處出生．隨處滅盡．若大海一漚．隨起隨滅．不能久立．豈可認以為
G103n2241_p0218a13_##實哉。此身原因父母赤白二渧所成．從愛欲起．本非實我．而妄認為我。正如陽𦦨本非是水．而渴鹿愛心
G103n2241_p0218a14_##妄見為水．豈實水哉。此身非牢強堅固之物．猶如芭蕉蘆葦．中無有堅．豈可認為實哉。是身從無明顛倒
G103n2241_p0218a15_##妄想生起．喻如幻人幻鳥從幻師呪力而生．豈實有哉。是身從業識變現．喻如夢中所見之境．皆是虛妄
G103n2241_p0218a16_##識心所現．豈實有哉。此身元從善惡業緣所現．如影從形出．豈實有哉。是身仗因托緣和合而有．猶如聲
G103n2241_p0219a01_##響從臍輪七處和合而生．豈實有哉。是身倐有倐無．猶如浮雲忽變忽滅．豈足恃乎。是身纔生即滅．速如
G103n2241_p0219a02_##電光．豈足恃乎。次以四大喻無四相。不可移易．謂之主。地本無主．隨人轉換。此身無主．隨業轉換．故如地。
G103n2241_p0219a03_##縱任自由．謂之我。火性無我．寄於諸緣。是身無我．亦寄諸緣．故如火。常存不變之謂壽。動息不恆．風本無
G103n2241_p0219a04_##壽。生滅不常．身亦無壽．故如風。以我形彼謂之人。水無人相．決東則東．決西則西。身無人相．善隨善趣．惡
G103n2241_p0219a05_##隨惡趣．故如水。又以十喻明其偽。四大為家。若四大各離．妄身無處．豈真有哉。一陰為我．四陰為我所。此
G103n2241_p0219a06_##身如空．既無有我．亦無我所．豈可認為實有哉。身本無知．有知者識也。離識．則同草木瓦礫矣。身本無作．
G103n2241_p0219a07_##作之者風也。離風．則如行屍坐肉矣。九孔常流不淨坑．六根盡是狼藉舖．故知穢惡充滿。符到便行．不留
G103n2241_p0219a08_##頃刻．故知虛偽。百一病惱者．謂一大有一百一病．四大合有四百四病．今言百一者．舉一大言也。丘井者．
G103n2241_p0219a09_##什曰．丘墟枯井也。昔有人得罪於王。其人怖罪逃走。王令醉象逐之。其人恐怖．自投枯井。半井得一腐艸．
G103n2241_p0219a10_##以手執之。下有惡龍．吐毒向之。傍有五毒蛇．復欲加害。二鼠囓草．草復將斷。大象臨其上．復欲取之。其人
G103n2241_p0219a11_##危苦極恐怖。上有一樹．樹上時有蜜滴．落其口中。以着味故．而忘恐怖。丘井生死也。醉象．無常也。毒龍．惡
G103n2241_p0219a12_##道也。五毒蛇．五陰也。腐草．命根也。黑白二鼠。白日黑月也。蜜滴．五欲樂也。得蜜滴而忘怖畏．喻眾生得五
G103n2241_p0219a13_##欲蜜滴．不畏苦也。丘井既喻生死．則知生死皆為老所逼。以無老不生．無老不死．而身復為生死之根柢
G103n2241_p0219a14_##也。無定當死者．以無定故死．若有定則不死矣。如毒蛇怨賊空聚者．什曰昔有人得罪於王。王欲密殺之。
G103n2241_p0219a15_##篋盛四毒蛇．使其守護。有五百怨賊拔刀守之。善知識語之令走。其人即去．入空聚落．便於中止。知識復
G103n2241_p0219a16_##言．此處是惡賊所止。若住此者．須臾賊至．喪汝身命．失汝財寶。宜速捨離．可得安隱。其人從教．即便捨去。
G103n2241_p0220a01_##復見大河．縳筏而渡。渡已安隱．無復眾患。王喻魔．篋喻身．四蛇喻四大．五怨賊喻五陰．空聚落喻六入．惡
G103n2241_p0220a02_##賊喻六塵．河喻生死。善知識教之令走者．喻佛菩薩教眾生離惡魔．棄四大．捨五陰。眾生從教．雖捨離三
G103n2241_p0220a03_##患．未出諸人聚落．未免怨賊。復教其乘八正筏．度生死河．坦然無為．無復眾患也。今言此身皆是陰界諸
G103n2241_p0220a04_##入所共合成．如毒蛇怨賊．豈可認為實有哉。
G103n2241_p0220a05_##<o><p>諸仁者。此可患厭．當樂佛身。所以者何。佛身者．即法身也．從無量功德智慧生。從戒定慧解脫．解脫知見生。
G103n2241_p0220a06_##從慈悲喜捨生。從布施持戒忍辱柔和勤行精進禪定解脫三昧多聞智慧諸波羅蜜生。從方便生。從六通
G103n2241_p0220a07_##生。從三明生。從三十七道品生。從止觀生。從十力．四無所畏．十八不共法生。從斷一切不善法．集一切善法
G103n2241_p0220a08_##生。從真實生。從不放逸生。從如是無量清淨法生如來身。諸仁者．欲得佛身．斷一切眾生病者．當發阿耨多
G103n2241_p0220a09_##羅三藐三菩提心。如是．長者維摩詰為諸問疾者如應說法．令無數千人皆發阿耨多羅三藐三菩提心。
G103n2241_p0220a10_##<u><p,1>前明肉身之可厭。此顯法身之當樂。故曰此可患厭．當樂佛身。所謂佛身者．即法身也。以積聚無量清淨
G103n2241_p0220a11_##善法之所生起。非若肉身腥臊交遘膿血雜亂而成就。故當厭此而樂彼。故欲得佛身斷一切眾生病者．
G103n2241_p0220a12_##當從發菩提心為始。古詩云．人生天地間．忽如鳥過目。又云．浩浩陰陽移．年命如朝露。人生忽如寄．壽無
G103n2241_p0220a13_##金石固。亦知身是無常。然不知求法身之常住．特以為樂及時稱達生．乃甘心入於斷滅．不亦大哀乎。如
G103n2241_p0220a14_##是下．獲益。問．前品則談淨土。此品則談法身。法身淨土亦有異乎。答．心則諸佛了之為法身．境則諸佛證
G103n2241_p0220a15_##之為淨土。若約法性身法性土．則全土是身．全身是土．本無有二。若約報身報土．皆是隨緣發起。故有佛
G103n2241_p0220a16_##身而後有淨土。故前品言淨土．兼言修淨土之行。此品顯法身．亦兼言生法身之行。究其發行．皆以發菩
G103n2241_p0221a01_##提心為始也。此品先言厭肉身而當樂佛身。復令樂佛身而修菩薩行。此是淨名對人天方便說法．固宜
G103n2241_p0221a02_##如是。若對菩薩．則曰幻化空身即是法身．行於非道即是佛道．豈復以欣厭二心誘之哉。</u>
G103n2241_p0221a03_##<Q1>維摩詰所說經弟子品第三
G103n2241_p0221a04_##<u><p,1>弟子即十大弟子。十大弟子各有偏能．然皆畏縮不前。以顯淨名辨才無礙．難為詶對。其實一一皆為淨
G103n2241_p0221a05_##名親傳法旨．鼓揚法化耳。
G103n2241_p0221a06_##<o><p>爾時．長者維摩詰自念寢疾於牀．世尊大慈寧不垂愍。佛知其意．即告舍利弗。汝行詣維摩詰問疾。舍利弗
G103n2241_p0221a07_##白佛言。世尊。我不堪任詣彼問疾。所以者何。憶念我昔曾於林中宴坐樹下。時維摩詰來謂我言。唯舍利弗。
G103n2241_p0221a08_##不必是坐為宴坐也。夫宴坐者．不於三界現身意．是為宴坐。不起滅定而現諸威儀．是為宴坐。不捨道法而
G103n2241_p0221a09_##現凡夫事．是為宴坐。心不住內．亦不在外．是為宴坐。於諸見不動而修行三十七道品．是為宴坐。不斷煩惱
G103n2241_p0221a10_##而入涅槃．是為宴坐。若能如是坐者．佛所印可。時我．世尊。聞是語．默然而止．不能加報。故我不任詣彼問疾。
G103n2241_p0221a11_##<u><p,1>淨名以居士身示疾毘耶離城。其來問疾者．無非國王大臣長者居士婆羅門及諸王子數千人而已。淨
G103n2241_p0221a12_##名就其根器而為說法．皆令發菩提心。非其本懷。其意正在揚搉不二法門。然非佛弟子不能對揚作證。
G103n2241_p0221a13_##而未見有一佛弟子來問疾者。乃故作念．我以方便度生．寢疾於牀．世尊大慈寧不知我心．乃不垂哀愍
G103n2241_p0221a14_##而遣一人來問疾乎。佛知其意．即遣鶖子。以鶖子智慧第一．故先遣也。鶖子不肯擔當問疾之任者．以曾
G103n2241_p0221a15_##遭毒手．正恐不能專對以辱尊命也。故下引昔日之事以證之。言我昔以人間為喧雜．而宴坐林下。時淨
G103n2241_p0221a16_##名一來．謂我厭喧求靜．神動形留．是知小定而未知大定．故訶之曰．不必是坐為宴坐也。夫宴坐者．道絕
G103n2241_p0222a01_##常境．視聽之所不及．豈復現身三界修意以為定乎。故曰．不於三界現身意．是為宴坐。昔南岳見馬祖坐
G103n2241_p0222a02_##禪．問曰．汝學坐禪．為學坐佛。若學坐禪．禪非坐臥。若學坐佛．即是殺佛。故經云．若見如來若坐若臥．是行
G103n2241_p0222a03_##邪道。何故。無所從來．亦無所去。若無生滅．是如來清淨禪。諸法空寂．是如來清淨坐。究竟無證．豈在坐耶。
G103n2241_p0222a04_##故淨名先[袪>祛]其坐禪之執．而即示以真禪也。小乘入滅盡定．如死灰枯木．無運用之能．無發生之意。大士
G103n2241_p0222a05_##雖入滅定．而形充八極。順機而作．應會無方。舉動進止．不捨威儀。所謂行亦禪．坐亦禪也。故曰．不起滅定
G103n2241_p0222a06_##而現諸威儀．乃名宴坐。問．上云不於三界現身意．又云不起滅定現諸威儀．得無自語相違乎。答以無現
G103n2241_p0222a07_##故無不現。無現是體．無不現是用。不於三界現身意．是顯大定之體也。不起滅定而現威儀．是顯大定之
G103n2241_p0222a08_##用也。若知即體而用．即用而體．是則兩相成而非相違也。二乘以染淨不忘．但守淨相。故見道法是道法．
G103n2241_p0222a09_##凡夫是凡夫。分作兩橛．不能和光同塵．解紛挫銳。大士則凡聖等觀．妍媸並照。故終日道法．終日凡夫。故
G103n2241_p0222a10_##不捨道法現凡夫事者．是為宴坐。內不見有五蘊身心．則心不在內。外不見有山河大地．則心不在外。又
G103n2241_p0222a11_##內不住定．外不尋枝。尋枝屬外馳．住定屬內照。既不住內外．則心無所起。心無所起者．是名宴坐。諸見．即
G103n2241_p0222a12_##六十二見也。夫以見為見者．則以道品為道品．故修道品以捨諸見。大士觀諸見即道品．故不動諸見而
G103n2241_p0222a13_##修道品也。不動諸見而修道品者．是名宴坐。故下經云．外道樂諸見．菩薩於諸見而不動。二乘有煩惱可
G103n2241_p0222a14_##斷．故有涅槃可入。是以生死涅槃為二法也。若夫不斷煩惱而入涅槃．是見生死即涅槃．元無二法。不見
G103n2241_p0222a15_##有二法者．是名宴坐。故思益經云．當知佛不令眾生出生死入涅槃．但為度妄想分別生死涅槃二見耳。
G103n2241_p0222a16_##若能如是而坐．佛所印可。若夫厭城隍而坐樹下．是憎枷愛杻也。名為坐馳．安得名宴坐哉。時我一聞此
G103n2241_p0223a01_##語．不能加報。其辯才如此．豈能作專使而堪是任乎。
G103n2241_p0223a02_##<o><p>佛告大目犍連。汝行詣維摩詰問疾。目連白佛言。世尊。我不堪任詣彼問疾。所以者何。憶念我昔入毘耶離
G103n2241_p0223a03_##大城．於里巷中為諸居士說法。時維摩詰來謂我言。唯．大目連。為白衣居士說法．不當如仁者所說。夫說法
G103n2241_p0223a04_##者．當如法說。法無眾生．離眾生垢故。法無有我．離我垢故。法無壽命．離生死故。法無有人．前後際斷故。法常
G103n2241_p0223a05_##寂然．滅諸相故。法離於相．無所緣故。法無名字．言語斷故。法無有說．離覺觀故。法無形相．如虛空故。法無戲
G103n2241_p0223a06_##論．畢竟空故。法無我所．離我所故。法無分別．離諸識故。法無有比．無相待故。法不屬因．不在緣故。法同法性．
G103n2241_p0223a07_##入諸法故。法隨於如．無所隨故。法住實際．諸邊不動故。法無動搖．不依六塵故。法無去來．常不住故。法順空．
G103n2241_p0223a08_##隨無相．應無作。法離好醜。法無增損。法無生滅。法無所歸。法過眼耳鼻舌身心。法無高下。法常住不動。法離
G103n2241_p0223a09_##一切觀行。唯大目連。法相如是．豈可說乎。夫說法者．無說無示。其聽法者．無聞無得。譬如幻士為幻人說法。
G103n2241_p0223a10_##當建是意而為說法。當了眾生根有利鈍。善於知見．無所罣礙。以大悲心讚於大乘。念報佛恩．不斷三寶．然
G103n2241_p0223a11_##後說法。維摩詰說是法時．八百居士發阿耨多羅三藐三菩提心。我無此辯．是故不任詣彼問疾。
G103n2241_p0223a12_##<u><p,1>目連以神通第一．故遣之。而目連亦退縮不前者。亦念往昔曾為居士說人天有相法．而不為說無相法。
G103n2241_p0223a13_##故訶之曰．汝為居士說法．不當如仁者所說。所言法者．謂眾生心。是心無相．當稱如理而說。不當以有相
G103n2241_p0223a14_##法開導．而反令着相也。眾法相生．名眾生相。法性不與緣俱生．故無眾生相。我者．主宰義。以法性在天而
G103n2241_p0223a15_##天．在人而人。了無主宰．故無我相。壽命者．謂識壽暖三合為命根。而法性亙古亙今．不生不死．非壽命所
G103n2241_p0223a16_##攝．故無壽者相。人有古今．法無前後。以前際無始．後際無終。以無始無終．則無今無古．故無人相。法性寂
G103n2241_p0224a01_##然．擬心即差．動念即隔。故不可即之為有．亦不可離之為無。故法若有相．則以法為所緣。法既離相．豈可
G103n2241_p0224a02_##以為所緣之境哉。故楞嚴經云．汝等尚以緣心聽法．此法亦緣．非得法性。法無名字．不可喚作一物。若喚
G103n2241_p0224a03_##作一物．即墮言說。故古德云．喚作一物即不中。以第一義諦不落言詮故。以有分別覺觀．然後有言說。法
G103n2241_p0224a04_##離分別．故無有說。以法性不屬分別覺觀故。法如虛空．離念相者．等虛空故。法無戲論．但有言說．都無實
G103n2241_p0224a05_##義故。法無我所．離法執故。法無分別．以離心意意識故。法無有比．無物堪等故。法不屬因．非生因之所生
G103n2241_p0224a06_##故。法同法性．法性遍在一切處．法亦遍入諸法故。法隨於如．以無外物可．隨．乃能隨順真如故。法住實際．
G103n2241_p0224a07_##以非斷常有無邊見所動故。若依六塵．則有動搖。以不依六塵．故無動搖。法若有住．則有去來。法無住相．
G103n2241_p0224a08_##故無去來。物不遷論云．古不至今．今不至古。古若至今．今應有古。今若至古．古應有今。今而無古．則知非
G103n2241_p0224a09_##來。古而無今．則知非去。是各性住於一世．有何物而可去來。淨名以現在不住．故無去來。肇公以法性常
G103n2241_p0224a10_##住．故無來去。一約隨緣義．邊顯不變。一約不變義．邊顯隨緣也。法能順空．隨之不見其有相．應之不見其
G103n2241_p0224a11_##有作．以法性即解脫故。法無好醜．不墮善惡故。法無增損．凡聖平等故。法無生滅．常不動故。法無所歸．不
G103n2241_p0224a12_##即離故。法過眼耳鼻舌身心．不依六根故。法無高下．舉之不能令．其上．抑之不能令其下故。法離一切觀
G103n2241_p0224a13_##行．不屬分別故。蓋目連存相說法．不能稱法性說。故結之曰．法相如是．豈可妄存法相而有說乎。若存法
G103n2241_p0224a14_##作解．則有法可得．是生死根。若不存法相．則無一物可得．故不見我為能說之人．故無說無示。其聽法者
G103n2241_p0224a15_##亦不存法相．故不見彼為聽法之眾．故無聞無得。是說者無心．而聽者無意。喻如幻師為幻人說法．說者
G103n2241_p0224a16_##是幻．而聽者亦幻。當了一切法如幻．然後說法．不當存法相而說法也。既了如幻．又當知根．又當知法。然
G103n2241_p0225a01_##後以大悲心讚歎大乘．令彼紹隆佛種．念報佛恩。當建是意．然後說法。勿以小乘之法導人也。其辯如此．
G103n2241_p0225a02_##故不堪此任也。
G103n2241_p0225a03_##<o><p>佛告大迦葉。汝行詣維摩詰問疾。迦葉白佛言。世尊。我不堪任詣彼問疾。所以者何。憶念我昔於貧里而行
G103n2241_p0225a04_##乞。時維摩詰來謂我言。唯．大迦葉。有慈悲心．而不能普。捨豪富．從貧乞。迦葉。住平等法．應次行乞食。為不食
G103n2241_p0225a05_##故．應行乞食。為壞和合相故．應取[搏>摶]食。為不受故．應受彼食。以空聚想．入於聚落。所見色．與盲等。所聞聲．與
G103n2241_p0225a06_##響等。所齅香．與風等。所食味．不分別。受諸觸．如智證。知諸法．如幻相。無自性．無他性．本自不然．今則無滅。迦
G103n2241_p0225a07_##葉。若能不捨八邪．入八解脫．以邪相入正法．以一食施一切．供養諸佛及眾賢聖．然後可食。如是食者．非有
G103n2241_p0225a08_##煩惱．非離煩惱．非入定意．非起定意．非住世間．非住涅槃。其有施者．無大福．無小福．不為益．不為損。是為正
G103n2241_p0225a09_##入佛道．不依聲聞。迦葉。若如是食．為不空食人之施也。時我．世尊。聞說是語．得未曾有．即於一切菩薩深起
G103n2241_p0225a10_##敬心。復作是念．斯有家名．辯才智慧乃能如是．其誰不發阿耨多羅三藐三菩提心。我從是來．不復[<□>>勸]人以
G103n2241_p0225a11_##聲聞辟支佛行。是故不任詣彼問疾。
G103n2241_p0225a12_##<u><p,1>什曰．迦葉見佛出家．頭陀第一。昔時從山中出．形體垢膩．着觕弊衣．來詣佛所。諸比丘見之．起輕賤意。佛
G103n2241_p0225a13_##欲除諸比丘慢心．讚言．善來迦葉。即分牀坐。迦葉辭曰．佛為大師．我為弟子．云何共坐。佛言．我禪定解脫
G103n2241_p0225a14_##智慧三昧大慈大悲教化眾生．汝亦如是．有何差別。諸比丘聞[巳>已]．發希有心．咸生恭敬。迦葉聞[巳>已]．常學佛
G103n2241_p0225a15_##行．慈悲濟人。有是慈悲而捨富從貧．意將何在。以貧人昔不植福．故致斯報。今若不度．來世益貧。亦以造
G103n2241_p0225a16_##富有名利之嫌．此從捨之見所由起也。故往貧里乞食時．淨名以我捨富從貧．心不均平．乃訶之曰．有慈
G103n2241_p0226a01_##悲心而不能普．反捨豪富而從貧人乞食乎。且告我乞食之法．當住平等心．次第而乞．勿擇貧富為也。且
G103n2241_p0226a02_##汝乞食者．不為欲食者乞．是為不食者乞也。古德云．有一人終日喫飯不道飽．有一人終日不喫飯不道
G103n2241_p0226a03_##饑。終日喫飯不道飽者．是欲食者。終日不喫飯不道饑者．是不食者。汝為不食者乞．豈可不以等心行乞
G103n2241_p0226a04_##乎。和合相者．起信云．生滅與不生滅．和合非一．非異名阿黎耶。識論又云．破和合識相。今汝取[搏>摶]食者．正
G103n2241_p0226a05_##欲破和合識食相也。破和合識食者．豈可不以等心行乞乎。為不受故應受彼食者．言汝為不欲受一切
G103n2241_p0226a06_##雜食則應受平等法食。受法食者．豈可不以等心行乞乎。既責之矣．復告以等心行乞之法。謂不當以根
G103n2241_p0226a07_##塵相偶而生種種不平等之相。故入聚落時．不見有一法當情．如入無人之境。故見色如盲．聞聲如響．嗅
G103n2241_p0226a08_##香如風．食味不起分別．受諸觸如智證。兩物相對曰觸。謂以無分別智．證無分別理．無有二相。如善財觸
G103n2241_p0226a09_##火聚刀山．入般若波羅蜜門之意。知諸法如幻者．謂諸法不從自生．故無自性。不從他生．故無他性。以本
G103n2241_p0226a10_##自無生．今亦不滅．故知諸法如幻。若不了根塵如幻．便墮聲色．則與接為構．便見有貧富之相立乎前矣。
G103n2241_p0226a11_##由其心不平等．故復示入等心之法也。八邪八正．名雖不同．本性常一。故不捨八邪而入八解。以邪人行
G103n2241_p0226a12_##正．正法亦邪。正人行邪．邪法亦正。故不定以邪法為邪．正法為正。即以邪相而入正法者．然後可食。一即
G103n2241_p0226a13_##一切一切即一。能以一食施諸佛賢聖者．如是之人心方平等．圓通無礙．方可受人之食。如是之食．非凡
G103n2241_p0226a14_##夫煩惱食．非二乘離煩惱食．非色界禪悅食．非欲界出定亂想食．非住世間分段食．非出世間涅槃之識
G103n2241_p0226a15_##食。是名平等法食。其有施此食者．福無大小．亦無增損。因受者以等心受．施者亦以等心施。是為正入佛
G103n2241_p0226a16_##道．不依小乘捨富從貧．而有不平等相也。故結之曰．若彼以等心施．汝亦以等心受。如是而食．雖萬兩黃
G103n2241_p0227a01_##金亦能消得．為不空食人之施也。不然．即一鉢之飯．又安能消之哉。我時作念．謂此在家居士智辨乃爾．
G103n2241_p0227a02_##其誰不發菩提之心。我從是來．更不以小乘之行教人。其辨如此．故不堪此任也。
G103n2241_p0227a03_##<o><p>佛告須菩提。汝行詣維摩詰問疾。須菩提白佛言。世尊。我不堪任詣彼問疾。所以者何。憶念我昔入其舍．從
G103n2241_p0227a04_##乞食。時維摩詰取我鉢．盛滿飯。謂我言。唯．須菩提。若能於食等者．諸法亦等。諸法等者．於食亦等。如是行乞．
G103n2241_p0227a05_##乃可取食。若須菩提不斷婬怒痴．亦不與俱。不壞於身．而隨一相。不滅癡愛．起於明脫。以五逆相而得解脫．
G103n2241_p0227a06_##亦不解不縛。不見四諦．非不見諦。非得果．非不得果。非凡夫．非離凡夫法。非聖人．非不聖人。雖成就一切法．
G103n2241_p0227a07_##而離諸法相。乃可取食。若須菩提不見佛．不聞法。彼外道六師．富蘭那迦葉．末伽梨拘賒梨子．刪闍夜毘羅
G103n2241_p0227a08_##胝子．阿耆多翅舍欽婆羅．迦羅鳩䭾迦旃延．尼犍陀若提子等．是汝之師．因其出家。彼師所墮．汝亦隨墮。乃
G103n2241_p0227a09_##可取食。若須菩提入諸邪見．不到彼岸。住於八難．不得無難。同於煩惱．離清淨法。汝得無諍三昧．一切眾生
G103n2241_p0227a10_##亦得是定。其施汝者．不名福田。供養汝者．墮三惡道。為與眾魔共一手．作諸勞侶。汝與眾魔及諸塵勞．等無
G103n2241_p0227a11_##有異。於一切眾生而有怨心．謗諸佛．毀於法．不入眾數．終不得滅度。汝若如是．乃可取食。時我．世尊。聞此茫
G103n2241_p0227a12_##然。不識是何言．不知以何答．便置鉢欲出其舍。維摩詰言。唯須菩提。取鉢勿懼。於意云何。如來所作化人．若
G103n2241_p0227a13_##以是事詰．寧有懼不。我言。不也。維摩詰言。一切諸法．如幻化相。汝今不應有所懼也。所以者何。一切言說．不
G103n2241_p0227a14_##離是相。至於智者．不着文字．故無所懼。何以故。文字性離．無有文字．是則解脫。解脫相者．即諸法也。維摩詰
G103n2241_p0227a15_##說是法時．二百天子得法眼淨。我故不任詣彼問疾。
G103n2241_p0227a16_##<u><p,1>須菩提．秦言空生。解空第一。憶念我昔入其舍．從乞食者．淨名。辨才無礙．五百應真尋常莫敢窺其門。空
G103n2241_p0228a01_##生自謂智能深入．辨足應時．故直造不疑。是向毒蛇頭上搔痒．猛虎口邊捋鬚也。淨名取鉢盛滿飯．而不
G103n2241_p0228a02_##即授。恐彼得鉢便去．不盡欲言。故留其鉢而訶之曰．萬法同相。物我無差。若於食等．於法亦等。若諸法等．
G103n2241_p0228a03_##於食亦等。如是行乞．乃可取食。曷為捨貧從富．自生異想乎。蓋空生以豪富．之人．恣情自適．多懷貪吝．不
G103n2241_p0228a04_##慮無常。今雖快意．後必貧苦。愍其迷惑．故多就乞次．入淨名舍．故致斯訶。下乃廣示等心方可乞食也。夫
G103n2241_p0228a05_##斷婬怒癡者．為二乘。與婬怒癡俱者．為凡夫。大士觀婬怒癡即戒定慧．故不斷不俱。是不斷而斷。斷而不
G103n2241_p0228a06_##斷為真斷。故不斷不俱者．方可取食。隨五陰身而不知一相者．為凡夫。壞五陰身而隨一相者．為二乘。大
G103n2241_p0228a07_##士觀五陰即一相．故不壞五陰而隨一相．不壞五陰而隨一相者．方可取食。癡愛即發潤二種無明。以無
G103n2241_p0228a08_##癡故得三明．無愛故得解脫。存癡愛而不起明脫者．為凡夫。滅癡愛而起明脫者．為二乘。大士觀癡愛即
G103n2241_p0228a09_##明脫．故不滅癡愛而起明脫。不滅癡愛而起明脫者．方可取食。五逆為罪之尤．解脫為道之勝。具五逆而
G103n2241_p0228a10_##無解脫者．為縛．為凡夫。滅五逆而得解脫者．為解．為二乘。大士觀五逆即解脫．故不見有縛．亦不見有解。
G103n2241_p0228a11_##無縛無解者．乃可取食。見諦者為二乘。不見諦者為凡夫。大士以平等觀。非若凡夫之不見諦而入生死．
G103n2241_p0228a12_##非若二乘之見諦而證道果。雖非凡夫而不離凡夫法。雖非聖人而不離聖人法。故雖成就一切法而離
G103n2241_p0228a13_##諸法相。能即法相而離法相者．乃可取食也。夫能齊是非．一好醜。雖復上同諸佛．不以為尊。下等六師．不
G103n2241_p0228a14_##以為卑。以是天地同根．高卑一致故也。若能不見佛．不聞法．依彼外道六師以為師．因其出家．彼師所墮
G103n2241_p0228a15_##亦能隨其所墮而不以為異者．乃可取食也。六師者。一富蘭那迦葉。其人起邪見．謂一切無所有如虛空．
G103n2241_p0228a16_##無君臣父子忠孝之道。此斷見外道也。末伽黎俱賒黎子。計一切法無因無緣．自然而生．即自然外道。刪
G103n2241_p0229a01_##闍夜毘羅胝子。謂道不須求．苦盡自得。如轉縷丸於高山．縷盡自止。亦自然外道也。阿耆多翅舍欽婆羅。
G103n2241_p0229a02_##其人著弊衣．拔髮．五熱灸身．以苦行為道。謂今生併受苦盡．後身當受樂。此苦行外道也。迦羅鳩䭾迦栴
G103n2241_p0229a03_##延。其人應物起見。若人問言．一切法有耶。答言有。一切法無耶。答言無。即矯亂外道也。尼犍陀若提子。其
G103n2241_p0229a04_##人起見．謂罪福苦樂．盡由前世．要當必償。今雖行道．不能中斷。此常見外道也。以空生存貧富相．心不平
G103n2241_p0229a05_##等。故教其等觀佛與外道。無差別相．方可取食。若不如是．則墮尊貴．不能向異類中行．曷能普利眾生哉。
G103n2241_p0229a06_##人以邪見為邪以彼岸為正．故捨此適彼。若知邪見彼岸本性無殊．曷為捨邪見而入彼岸乎。是則入邪
G103n2241_p0229a07_##而不到彼岸者．方可取食。夫以難為難者．凡夫也。以無難為無難者．二乘也。大士等觀．不以難為難．故能
G103n2241_p0229a08_##住於難。不以無難為無難．故不住於無難。不以難為難．不以無難為無難者．方可取食也。同煩惱而離淨
G103n2241_p0229a09_##法者．是上上等人．乃能行下下等事。汝得無諍三昧．一切眾生亦得。以是平等法性故。曷為空生獨得．而
G103n2241_p0229a10_##眾人不得乎。能得如是平等空者．方可取食。此皆正言若反。必是須菩提．方堪語此。由須菩提能入佛．不
G103n2241_p0229a11_##能入魔．故激其行魔行也。施汝者不獲福．供汝者墮惡道．為汝與眾魔同一手作事．同為塵勞中伴侶．等
G103n2241_p0229a12_##無有異故。一切眾生皆有怨心者．視眾生為芻狗也。不着佛求．故謗佛。不着法求．故毀法。不着僧求．故不
G103n2241_p0229a13_##入眾數。本來寂滅．不待更滅．故不得滅度。斯由在善同善而不住於善．在惡同惡而不居於惡。若如是觀．
G103n2241_p0229a14_##則能泯怨親．齊毀譽．一是非．泯善惡．何不平等之有。若如是者．乃可取食。以須菩提空病既深．故法藥益
G103n2241_p0229a15_##峻。宜乎空生驟聞此語而茫然．不識是何言．不知以何答。脚跟不穩．却被語脈轉却．便置鉢欲出。淨名見
G103n2241_p0229a16_##其恐懼．即以化人為喻。故曰．若如來所作化人．以如是事詰．汝還懼否。答．若是化人詰問．安得有懼。淨名
G103n2241_p0230a01_##順其意而反之曰．一切諸法．皆如幻相。如是．則前所云外道魔王謗佛毀法等說．汝皆不應有所懼也。所
G103n2241_p0230a02_##以不當懼者．以一切言說皆不離是幻化相故。至於智者．不着文字．不為文字所轉．故不懼也。所以不為
G103n2241_p0230a03_##文字所轉者．以了文字性空．本無文字。是則即文字相便是解脫．豈但不為文字所轉而[巳>已]哉。故下文云
G103n2241_p0230a04_##無離文字說解脫也。汝何不達文字性離而生懼．乃置鉢而欲出耶。
G103n2241_p0230a05_##<o><p>佛告富樓那彌多羅尼子。汝行詣維摩詰問疾。富樓那白佛言。世尊。我不堪任詣彼問疾。所以者何。憶念我
G103n2241_p0230a06_##昔於大林中．在一樹下．為諸新學比丘說法時。維摩詰來謂我言。唯．富樓那。先當入定．觀此人心．然後說法。
G103n2241_p0230a07_##無以穢食置於寶器．當知是比丘心之所念。無以瑠璃同於水精。汝不能知眾生根源．無得發起以小乘法。
G103n2241_p0230a08_##彼自無瘡．勿傷之也。欲行大道．莫示小徑。無以大海內於牛跡。無以日光等彼螢火。富樓那。此比丘久發大
G103n2241_p0230a09_##乘心．中忘此意。如何以小乘法而教導之。我觀小乘智慧微淺．猶如盲人．不能分別一切眾生根之利鈍。時
G103n2241_p0230a10_##維摩詰即入三昧。令此比丘自識宿命．曾於五百佛所植眾德本．迴向阿耨多羅三藐三菩提。即時豁然．還
G103n2241_p0230a11_##得本心。於是諸比丘稽首禮維摩詰足。時維摩詰因為說法．令阿耨多羅三藐三菩提不復退轉。我念聲聞
G103n2241_p0230a12_##不觀人根．不應說法．是故不任詣彼問疾。
G103n2241_p0230a13_##<u><p,1>滿慈子說法第一。昔在林中為新學比丘說二乘法。不知新學是大乘器。由不觀人根．故對大根而說小
G103n2241_p0230a14_##法。法不稱機。故淨名訶之曰．當先入定．觀此人心．然後說法。若對大根說小乘法．是以穢食置於寶器．宜
G103n2241_p0230a15_##以甘露醍醐置之可也。然此比丘心之所念是大乘．而誤為小乘．是以瑠璃之器等彼水精矣。汝不能知
G103n2241_p0230a16_##眾生根器．不得妄以小乘法投之。且彼大乘法體．如渾金璞玉．豈得妄加穿鑒以傷之耶。彼之所欲行者
G103n2241_p0231a01_##大道．而汝乃以邪僻之徑示之。若以大根納於小乘法中．何異將大海納牛涔乎。此比丘往刼[巳>已]發大乘
G103n2241_p0231a02_##心．中忘此意。固當導以大乘之法．此其時也。奈何以小乘教之哉。我觀小乘智慧劣淺．不知眾生根之利
G103n2241_p0231a03_##鈍．猶如盲人不識人之妍醜無異也。滿慈至此．不覺亡鋒結舌．不吐一辭。淨名欲開其宿心．成其本意。故
G103n2241_p0231a04_##以定力．令諸比丘識宿命。自知曾於五百佛所．種諸善根．囘向菩提。即時豁然．還得本心．於菩提道得不
G103n2241_p0231a05_##退轉。我念聲聞．不觀人根．不能應機說法．故不堪此任也。
G103n2241_p0231a06_##<o><p>佛告摩訶迦旃延。汝行詣維摩詰問疾。迦旃延白佛言。世尊。我不堪任詣彼問疾。所以者何。憶念昔者．佛為
G103n2241_p0231a07_##諸比丘略說法要。我即於後敷演其義．謂無常義．苦義．空義．無我義．寂滅義。時維摩詰來謂我言。唯．迦旃延。
G103n2241_p0231a08_##無以生滅心行說實相法。迦旃延。諸法畢竟不生不滅．是無常義。五受陰洞達空無所起．是苦義。諸法究竟
G103n2241_p0231a09_##無所有．是空義。於我無我而不二．是無我義。法本不然．今則無滅．是寂滅義。說是法時．彼諸比丘心得解脫。
G103n2241_p0231a10_##故我不任詣彼問疾。
G103n2241_p0231a11_##<u><p,1>如來說法．皆是為人解黏去縛．實無定法。如來去常．故說無常。非謂諸法實是無常。去樂．故說苦。非謂諸
G103n2241_p0231a12_##法是實苦。去有．故說空。非謂諸法實是空。去我．故說無我。非謂諸法實無我。遣相．故言寂滅。非謂諸法實
G103n2241_p0231a13_##是寂滅。而迦旃延雖稱議論第一．但知死句．不知活句。雖為人演說．真謂諸法無常．苦空無我．不知亦墮
G103n2241_p0231a14_##四倒。豈知如來所說無常苦空無我．皆是實相妙法也。故訶之曰．汝但知諸法生滅為無常．不知諸法畢
G103n2241_p0231a15_##竟不生不滅為無常也。昔志徹禪師問六祖常無常義。祖曰．無常者．佛性也。常者．善惡一切諸法分別心
G103n2241_p0231a16_##也。曰．和尚所說．大違經文。學人轉加疑惑。祖曰．汝知否。佛性若常．更說甚麼善惡諸法．乃至窮刼無有一
G103n2241_p0232a01_##人發菩提心者。故我說無常．即是真常之道也。又一切善惡諸法若無常者．即物物皆有自性．容受生死．
G103n2241_p0232a02_##而真常性有不遍處。故我說常者．即是佛說真無常義。是知不變者．方能隨緣變易。隨緣變易者．方能不
G103n2241_p0232a03_##變也。汝但知五受陰為苦。不知空却五受陰．躭着空寂勝妙境界．亦是苦。古德所謂坐着白雲終不妙。若
G103n2241_p0232a04_##能死中發活．而得遊戲神通．隨往無礙．斯樂矣。汝但知此身不實為空。不知諸法究竟本來無體．為真空
G103n2241_p0232a05_##也。汝但知以我為我．以無我為無我．我與無我是二法也。不知真我即無我．無我即真我．我與無我而不
G103n2241_p0232a06_##二．是無我也。汝但知生滅盡為寂滅。不知生本不生．滅本不滅．名為寂滅。不待生滅盡而為寂滅。說是法
G103n2241_p0232a07_##時．彼諸比丘心不取相．得心解脫。其辯如此．故不堪此任也。
G103n2241_p0232a08_##<o><p>佛告阿那律。汝行詣維摩詰問疾。阿那律白佛言。世尊。我不堪任詣彼問疾。所以者何。憶念我昔於一處經
G103n2241_p0232a09_##行。時有梵王．名曰嚴淨．與萬梵俱．放淨光明．來詣我所．稽首作禮．問我言。幾何．阿那律．天眼所見。我即答言。
G103n2241_p0232a10_##仁者。我見此釋迦牟尼佛土三千大千世界如觀掌中菴摩勒果。時維摩詰來謂我言。唯．阿那律。天眼所見．
G103n2241_p0232a11_##為作相耶．無作相耶。假使作相．則與外道五通等。若無作相．即是無為。不應有見。世尊。我時默然。彼諸梵聞
G103n2241_p0232a12_##其言．得未曾有．即為作禮而問曰。世孰有真天眼者。維摩詰言．有佛世尊．得真天眼。常在三昧．悉見諸佛國．
G103n2241_p0232a13_##不以二相。於是．嚴淨梵王及其眷屬五百梵天．皆發阿耨多羅三藐三菩提心。禮維摩詰足[巳>已]．忽然不現。故
G103n2241_p0232a14_##我不任詣彼問疾。
G103n2241_p0232a15_##<u><p,1>阿那律．秦言如意。過去以一飯施辟支．感八十一刼受如意福。為剎利種。天眼第一。梵王知彼得證天眼．
G103n2241_p0232a16_##故問所見遠近。我即告以所見之量．能見三千大千世界．近而分明．如觀掌果。然不知有相可見．但是半
G103n2241_p0233a01_##頭天眼．非真天眼。以真天眼．無相可見．而無所不見。故淨名訶之曰．即汝天眼所見．為作相見耶．為不作
G103n2241_p0233a02_##相見耶。若作相見．則與外道五通等．非真天眼。若不作相見．即是無為。無為不應有見。我時默然．不能加
G103n2241_p0233a03_##答。以阿那律是作相見．非不作相故也。諸梵復問．作相見者既非真天眼矣．世間孰有不作相見之真天
G103n2241_p0233a04_##眼乎。答．唯佛一人得真天眼。如來常在三昧．悉見微塵國土．不用色眼二相。以不作二相見故．能盡見諸
G103n2241_p0233a05_##佛國土。此真天眼．教中謂之普眼．宗家謂之正法眼也。
G103n2241_p0233a06_##<o><p>佛告優波離。汝行詣維摩詰問疾。優波離白佛言。世尊。我不堪任詣彼問疾。所以者何。憶念昔者．有二比丘
G103n2241_p0233a07_##犯律行．以為恥．不敢問佛。來問我言。唯．優波離。我等犯律．誠以為恥．不敢問佛。願解疑悔．得免斯咎。我即為
G103n2241_p0233a08_##其如法解說。時維摩詰來謂我言。唯．優波離。無重增此二比丘罪。當直除滅．勿擾其心。所以者何。彼罪性不
G103n2241_p0233a09_##在內．不在外．不在中間。如佛所說．心垢故眾生垢．心淨故眾生淨。心亦不在內．不在外．不在中間。如其心然．
G103n2241_p0233a10_##罪垢亦然。諸法亦然．不出於如。如優波離．以心相得解脫時．寧有垢不。我言。不也。維摩詰言。一切眾生心相
G103n2241_p0233a11_##無垢．亦復如是。唯．優波離。妄想是垢。無妄想是淨。顛倒是垢。離顛倒是淨。取我是垢。不取我是淨。優波離。一
G103n2241_p0233a12_##切法生滅不住．如幻如電。諸法不相待．乃至一念不住。諸法皆妄見。如夢．如𦦨．如水中月．如鏡中像．以妄想
G103n2241_p0233a13_##生。其知此者．是名奉律。其知此者．是名善解。於是二比丘言。上智哉．是優波離所不能及．持律之上而不能
G103n2241_p0233a14_##說。我答言。自捨如來．未有聲聞及菩薩能制其樂說之辯．其智慧明達為若此也。時二比丘疑悔即除．發阿
G103n2241_p0233a15_##耨多羅三藐三菩提心。作是願言．令一切眾生皆得是辯。故我不任詣彼問疾。
G103n2241_p0233a16_##<u><p,1>優波離持戒第一。二比丘犯律行．不敢問佛．而問波離。波離即為如法解說者．正為出其罪相．令其知過
G103n2241_p0234a01_##而自懺也。不知犯罪之人．心懷疑悔。若定其罪相．則是重增枷杻．更添繫[縳>縛]矣。由波離無慧方便解人之
G103n2241_p0234a02_##縛．故訶之曰．無重增此二比丘罪。當直下為彼剗除。勿以罪垢擾亂其心也．所以能直下剗除者．以彼罪
G103n2241_p0234a03_##性不在內外中間．本不可得故。如來常說心垢則眾生垢．心淨則眾生淨。是則眾生之淨穢在心。心既不
G103n2241_p0234a04_##在內外中間．則知罪垢亦不在內外中間。不出於如．何垢之有。故反詰之曰．即如波離在滅定中．用無間
G103n2241_p0234a05_##道．斷煩惱．得四果解脫道時．寧見此中有罪垢否。答．斷煩惱而得解脫．更不見有煩惱生起。是則知一切
G103n2241_p0234a06_##眾生本來無垢矣。所謂心垢者．謂用諸妄想．即是垢。妄想若除．直下便淨。背覺合塵．是垢。背塵合覺．直下
G103n2241_p0234a07_##便淨。若無我法中而取我．是垢。若不取我．直下便。淨然則罪相之有無．全在心之淨垢耳。豈實有處所頓
G103n2241_p0234a08_##置．乃欲覓其罪相以懺之耶。然罪相所以不可得者．以究竟觀察一切法生滅不住。其不實如幻．其速滅
G103n2241_p0234a09_##如電。各各不相知．各各不相待．乃至無有一念留停。故知諸法不可得．皆因妄見而有差別。如夢中所現．
G103n2241_p0234a10_##如熱時𦦨．如水中月．如鏡中像．豈實有哉。故知心生法生．心滅法滅。若了一切內外諸法皆如幻夢水月
G103n2241_p0234a11_##鏡像．一念不住．不可得者．是名奉律。若知此者．是名善解律行者矣。優波離似不知此．而云奉律者何耶。
G103n2241_p0234a12_##宜乎二比丘讚淨名為上智．而抑波離之所不及也。然波離大有謙德．亦自貶損云．自捨如來．一切聲聞
G103n2241_p0234a13_##及諸菩薩．皆不能制其樂說之辨。其智慧明達若此．豈我所能專對者哉。故我不堪是任也。
G103n2241_p0234a14_##<o><p>佛告羅睺羅。汝行詣維摩詰問疾。羅睺羅白佛言。世尊。我不堪任詣彼問疾。所以者何。憶念昔時．毘耶離諸
G103n2241_p0234a15_##長者子來詣我所．稽首作禮．問我言。唯．羅睺羅。汝佛之子．捨轉輪王位．出家為道。其出家者．有何等利。我即
G103n2241_p0234a16_##如法為說出家功德之利。時維摩詰來謂我言。唯．羅睺羅。不應說出家功德之利。所以者何。無利無功德．是
G103n2241_p0235a01_##為出家。有為法者．可說有利有功德。夫出家者．為無為法。無為法中．無利無功德。羅睺羅。夫出家者．無彼無
G103n2241_p0235a02_##此．亦無中間．離六十二見．處於涅槃．智者所受．聖所行處．降伏眾魔．度五道．淨五眼．得五力．立五根．不惱於
G103n2241_p0235a03_##彼．離眾雜惡．摧諸外道．超越假名．出淤泥．無繫著．無我所．無所受．無擾亂．內懷喜．護彼意．隨禪定．離眾過。若
G103n2241_p0235a04_##能如是．是真出家。於是維摩詰語諸長者子。汝等於正法中．宜共出家。所以者何。佛世難值。諸長者子言。居
G103n2241_p0235a05_##士。我聞佛言．父母不聽．不得出家。維摩詰言。然。汝等便發阿耨多羅三藐三菩提心．是即出家．是即具足。爾
G103n2241_p0235a06_##時三十二長者子．皆發阿耨多羅三藐三菩提心。故我不任詣彼問疾。
G103n2241_p0235a07_##<u><p,1>阿修羅食月時．名羅睺羅。秦言障覆．謂障月明也。羅睺羅六年處母胎．故以為名。密行第一。轉輪王有二
G103n2241_p0235a08_##種。有入胎。亦有不入胎者。如頂生王之類。昔轉輪王頂上生瘡。王患其痛痒。婆羅門欲以刀破之。王怒曰。
G103n2241_p0235a09_##云何以刀着大王頂耶。更有婆羅門以藥塗之。至七日．頂瘡乃壞。視瘡中見一小兒．威相端正。取而養之。
G103n2241_p0235a10_##後遂為王。因從頂生．名頂生王。或有從肩背手足生者。佛若不出家．則為大轉輪王．王四天下。羅睺羅不
G103n2241_p0235a11_##出家．王一閻浮。地下十由旬鬼神．空中十由旬鬼神．皆為所使。由羅睺羅捨轉輪王位出家．故問出家之
G103n2241_p0235a12_##利。羅睺羅為說出家之利。蓋羅睺但知出家有利之利．不知無利之利為真出家。此淨名所以稱無利無
G103n2241_p0235a13_##功德為無為法．而訶有利有功德者為有為法也。夫出家者．妙存無為。無為之道．一塵不立。豈容利與功
G103n2241_p0235a14_##德乎。下文廣明出家無利無功德之所以。夫見有生死此岸．涅槃彼岸．煩惱中流者．是偽出家。若夫遣萬
G103n2241_p0235a15_##累．忘彼此．不見有生死此岸．不見有涅槃彼岸．不見有煩惱中流．而能離邪見．處涅槃．名真出家。故盤山
G103n2241_p0235a16_##云．可中學道．似地擎山．不知山之孤峻。如石含玉．不知玉之無瑕。若如此者．是名出家。此涅槃家．是大智
G103n2241_p0236a01_##慧人之所承受．是十地聖人經行坐臥處．非小乘所可入也。以處此家．故能伏眾魔．能度五趣．能淨五眼．
G103n2241_p0236a02_##能得五力．能立五根．智悲並運．故不惱彼。染淨俱忘．故離雜惡。不但超生越死．併亦超佛越祖．故能超越
G103n2241_p0236a03_##假名。若然者．身處生死．而生死不能繫。若蓮花在淤泥．而淤泥不能染。外不見有一法為我所．內不見有
G103n2241_p0236a04_##一法為所受．由內心不出而外境不入．故心無擾亂。心無擾亂．故大喜遍身。又能將護眾生．不令動念。行
G103n2241_p0236a05_##住語默．皆隨禪定。乃至四句俱離．百非盡遣．故能離眾過。如此出家．豈一切有為功利所能及乎。昔有長
G103n2241_p0236a06_##者子香眾．初見優波麴多．志求出家。尊者曰．汝身出家．心出家耶。答曰．我來出家．非為身心。尊者云．不為
G103n2241_p0236a07_##身心．誰復出家。答曰．夫出家者．無我我故。無我我故．即心不生滅。心不生滅．即是常道。諸佛亦常。心無形
G103n2241_p0236a08_##相。諸佛亦然。尊者曰．汝當大悟．心自通達。故欽師云．出家乃大丈夫事．豈將相所能為。淨名於是語長者
G103n2241_p0236a09_##子．汝等當於正法出家。言正法者．如來在世名為正法。以如來難值．故諸長者以父母不許不得於正法
G103n2241_p0236a10_##中出家為難。故告之曰．汝於佛世一念發菩提心．則心已超三界．是名真出家矣。
G103n2241_p0236a11_##<o><p>佛告阿難。汝行詣維摩詰問疾。阿難白佛言。世尊。我不堪任詣彼問疾。所以者何。憶念昔時世尊身小有疾．
G103n2241_p0236a12_##當用牛乳。我即持鉢詣大婆羅門家門下立。時維摩詰來謂我言。唯．阿難。何為晨朝持鉢住此。我言。居士。世
G103n2241_p0236a13_##尊身小有疾．當用牛乳．故來至此。維摩詰言。止止。阿難。莫作是語。如來身者．金剛之體．諸惡已斷．眾善普會．
G103n2241_p0236a14_##當有何疾．當有何惱。默往．阿難。勿謗如來。莫使異人聞此麤言。無令大威德諸天及他方淨土諸來菩薩得
G103n2241_p0236a15_##聞斯語。阿難。轉輪聖王以少福故．尚得無病。豈况如來無量福會普勝者哉。行矣．阿難。勿使我等受斯恥也。
G103n2241_p0236a16_##外道梵志若聞此語．當作是念。何名為師．自疾不能救而能救諸疾人。可密速去．勿使人聞。當知．阿難。諸如
G103n2241_p0237a01_##來身．即是法身．非思欲身。佛為世尊．過於三界。佛身無漏．諸漏已盡。佛身無為．不墮諸數。如此之身．當有何
G103n2241_p0237a02_##疾。時我．世尊。實懷慚愧。得無近佛而謬聽耶。即聞空中聲曰。阿難。如居士言。但為佛出五濁惡世．現行斯法．
G103n2241_p0237a03_##度脫眾生。行矣．阿難。取乳勿慚。世尊。維摩詰智慧辨才為若此也。是故不任詣彼問疾。如是五百大弟子各
G103n2241_p0237a04_##各向佛說其本緣．稱述維摩詰所言．皆曰不任詣彼問疾。
G103n2241_p0237a05_##<u><p,1>阿難．秦言慶喜。多聞第一。昔洞山不安。僧問．和尚病還有不病者麼。山云．有。僧云。不病者還看和尚否。山
G103n2241_p0237a06_##云．老僧看他有分。僧曰．和尚看他時如何。山云．則不見有病。阿難因世尊身小有疾乞乳。是見如來化身
G103n2241_p0237a07_##有疾。不知病病者未嘗病也。淨名乘其釁而訶之曰。小乘人骨金剛而肉非金剛．猶然無病。况如來身骨
G103n2241_p0237a08_##肉皆金剛．一切滿實．無受病處．抑且諸惡已斷．眾善普會者．當有何疾．復有何惱．而曰身小有惱．乞牛乳
G103n2241_p0237a09_##以滋養耶。默往者．言當默然而反．不必出諸口也。且如來本無病而言病．即是謗如來矣。且此言也．不但
G103n2241_p0237a10_##不可使異人得聞此語．亦不可使聞於隣國．固當密而勿言也。即以輪王較之．輪王以少福故尚得無病．
G103n2241_p0237a11_##况如來無量福會普勝者．反不及輪王而有病耶。行矣者．復勸其速歸也。若不速歸而必乞乳．不唯使世
G103n2241_p0237a12_##尊受恥．亦使我等蒙斯恥也。何以故。彼異人者必作是念。夫為師者．是自無病而能除人之病者。今自己
G103n2241_p0237a13_##之疾尚不能救．何能救眾生之病。豈非亦累我等蒙斯恥乎。可密速去．勿使異人聞此言也。叮嚀阿難語．
G103n2241_p0237a14_##一曰默往．次曰行矣．三曰可密速去．一句緊一句．正恐異人不知如來示疾．令開謗口故也。蓋淨名與世
G103n2241_p0237a15_##尊同病同憂。雖為世尊張價．亦是微露自己家風。故諄諄如此。下復以正義示之曰。當知如來之身雖是
G103n2241_p0237a16_##應化．都從法性身中流出．即是法身。此身從無量功德智慧生．非情思愛欲所感．云何而有病乎。且如來
G103n2241_p0238a01_##為天中天．聖中聖．為世出世間獨尊無侶之人．[巳>已]超三界．[巳>已]盡五住．[巳>已]斷二死．已證無為．不墮五蘊有為
G103n2241_p0238a02_##法中。故大經云。佛非世間蘊界處生死法。數法不能成．故號人師子。如此身者．當有何疾．而曰世尊身小
G103n2241_p0238a03_##有疾乎。阿難受使如此．至譏若彼．進退懷慙．自疑謬聽。如來從空告之曰。居士所言．皆是真實。但如來現
G103n2241_p0238a04_##相人中．與人同事．故現斯疾．度脫眾生．理應如是。汝當行取乳．勿懷慚而不前也。果報因緣經云。如來無
G103n2241_p0238a05_##疾。但為婆羅門自恃智慧．廣行邪道．慳貪嫉妬．憍慢佛乘。如來善巧方便．假名有疾。權現三聖．誘婆羅門。
G103n2241_p0238a06_##先令菩薩向婆門家化一乳牛．腹產二子．心性狠戾．好傷人命。佛遣阿難乞乳．婆羅門未諳佛意。見阿難
G103n2241_p0238a07_##來．嗔心頓起。便語妻言我欲令牛踐害阿難。故言．尊者．可往牛所．任意自覓。牛見阿難．蹲踞告言。尊者．佛
G103n2241_p0238a08_##欲我乳．可當搆左乳留右乳．搆右乳留左乳。何以故．我有二子．以我乳為命爾。牛二子亦復蹲踞啓告尊
G103n2241_p0238a09_##者．我今甘心受彼水草．以我母乳盡當奉佛。婆羅門見牛如是．深生敬仰．嘆未曾有。即將種種妙寶及諸
G103n2241_p0238a10_##眷屬持往佛所散花供養．求佛悔過。佛與說法．證無生忍。此佛化婆羅門本意也。如是下．結餘弟子皆不
G103n2241_p0238a11_##堪任也。</u>
G103n2241_p0238a12_##<Q1>維摩詰所說經菩薩品第四
G103n2241_p0238a13_##<u><p,1>弟子不堪問疾．智慧不敵．可也。一生補處菩薩等皆不堪此任者．豈真有慚德乎。菩薩勞謙．極顯淨名難
G103n2241_p0238a14_##詶之德耳。
G103n2241_p0238a15_##<o><p>於是佛告彌勒菩薩。汝行詣維摩詰問疾。彌勒白佛言。世尊。我不堪任詣彼問疾。所以者何。憶念我昔為兜
G103n2241_p0238a16_##率天王及其眷屬說不退轉地之行。時維摩詰來謂我言。彌勒。世尊授仁者記．一生當得阿耨多羅三藐三
G103n2241_p0239a01_##菩提。為用何生得受記乎。過去耶。未來耶。現在耶。若過去生．過去生已滅。若未來生．未來生未至。若現在生．
G103n2241_p0239a02_##現在生無住。如佛所說。比丘．汝今即時亦生亦老亦滅。若以無生得受記者．無生即是正位。於正位中．亦無
G103n2241_p0239a03_##受記．亦無得阿耨多羅三藐三菩提。云何彌勒受一生記乎。為從如生得受記耶。為從如滅得受記耶。若以
G103n2241_p0239a04_##如生得受記者．如無有生。若以如滅得受記者．如無有滅。一切眾生皆如也。一切法亦如也。眾聖賢亦如也。
G103n2241_p0239a05_##至於彌勒亦如也．若彌勒得受記者．一切眾生亦應受記。所以者何。夫如者不二不異。若彌勒得阿耨多羅
G103n2241_p0239a06_##三藐三菩提者．一切眾生皆亦應得。所以者何。一切眾生即菩提相。若彌勒得滅度者．一切眾生亦當滅度。
G103n2241_p0239a07_##所以者何。諸佛知一切眾生畢竟寂滅．即涅槃相．不復更滅。是故彌勒無以此法誘諸天子。實無發阿耨多
G103n2241_p0239a08_##羅三藐三菩提心者。亦無退者。彌勒。當令此諸天子捨於分別菩提之見。所以者何。菩提者．不可以身得．不
G103n2241_p0239a09_##可以心得。寂滅是菩提．滅諸相故。不觀是菩提．離諸緣故。不行是菩提．無憶念故。斷是菩提．捨諸見故。離是
G103n2241_p0239a10_##菩提．離諸妄想故。障是菩提．障諸願故。不入是菩提．無貪著故。順是菩提．順於如故。住是菩提．住法性故。至
G103n2241_p0239a11_##是菩提。至實際故。不二是菩提．離意法故。等是菩提．等虛空故。無為是菩提．為生住滅故。知是菩提．了眾生
G103n2241_p0239a12_##心行故。不會是菩提．諸入不會故。不合是菩提．離煩惱習故。無處是菩提．無形色故。假名是菩提．名字空故。
G103n2241_p0239a13_##如化是菩提．無取捨故。無亂是菩提．常自靜故。善寂是菩提．性清靜故。無取是菩提．離攀緣故。無異是菩提．
G103n2241_p0239a14_##諸法等故。無比是菩提．無可喻故。微妙是菩提．諸法難知故。世尊。維摩詰說是法時．二百天子得無生法忍。
G103n2241_p0239a15_##故我不任詣彼問疾。
G103n2241_p0239a16_##<u><p,1>不退轉行．即無生法忍也。彌勒稱補處尊。如來授記．一生當得菩提。殊不知圓滿菩提．歸無所得。故靜名
G103n2241_p0240a01_##詰之曰。世尊授仁者一生當得菩提。此一生者．是過去生．是未來生．是現在生乎。一生當得．便是言端。故
G103n2241_p0240a02_##淨名以此發難。所謂垛生招箭也。若以過去為一生．過去一生已滅。已滅不可謂之生。若取未來為一生．
G103n2241_p0240a03_##未來一生未至．未至不可謂之生。若取現在為一生。現在一生遷流不住．不可謂之生。如佛所云．比丘即
G103n2241_p0240a04_##時亦生亦老亦滅。正顯目前剎那剎那．念念遷謝．初生即滅。豈待㘞地時名生．眼光落地時名死乎。如是
G103n2241_p0240a05_##推求．即知三世中無一生可得。云何一生當得菩提乎。故大經云．如來得菩提．實不繫於日也。若謂一生
G103n2241_p0240a06_##不在三世．而以無生為一生得授記者。然無生即是正位。此正位中．寂寥虛曠．本無有物．亦無有位。可傳
G103n2241_p0240a07_##而不可受。可持而不可得。若有記可授．即有菩提可得。於無生正位．既無菩提可得．云何彌勒受一生記
G103n2241_p0240a08_##乎若謂初地斷障證如以為如生得授記乎。而如實未嘗有生。若謂等覺解脫道時．障盡覺圓．智與真如
G103n2241_p0240a09_##冥合為一．亦不見有如相。以為如滅得授記乎。而如實未嘗有滅。既知如無生滅．則一切眾生如．一切法
G103n2241_p0240a10_##如．眾賢聖如．至於彌勒亦如。若彌勒得記．一切眾生亦當得記。何以故．以如者凡聖皆一無二如故。若眾
G103n2241_p0240a11_##生不得記而彌勒獨得記者．則有二如矣。如無有二．則授記亦無二。授記無二．則得菩提亦無有二。以一
G103n2241_p0240a12_##切眾生即菩提相．不待受記而後得故。得菩提無二．則入滅度亦無二。以一切眾生本來寂滅．即涅槃相．
G103n2241_p0240a13_##不待得菩提而後入滅故。所以云．未出母胎．度人已畢。是故不應以此法誘諸天子。以實無菩提心可發．
G103n2241_p0240a14_##亦無菩提可退轉者。云何為彼說不退轉行而欲誘其發菩提心乎。是故不當於菩提法中起分別見而
G103n2241_p0240a15_##謂一生當得也。故肇公云。道之極者．名曰菩提。其道虛玄．妙絕常境。聰者無以容其聽。智者無以運其知。
G103n2241_p0240a16_##辯者無以措其言。像者無以狀其儀。故其為道也．微妙無相．不可謂有。用之彌勒．不可謂無。故能幽鑒萬
G103n2241_p0241a01_##物而不耀．玄軌超駕而弗夷．大包天地而罔寄．曲濟羣惑而無私。至能導達羣方．開物成務．玄機必察．無
G103n2241_p0241a02_##思無慮。然則無知而無不知．無為而無不為者．其唯大覺菩提之道乎。此無名之法．固不可得而名也。不
G103n2241_p0241a03_##可而名．詎可以身心得乎。以菩提非觸塵故．不可以身得。菩提非法塵故．不可以心得也。若就了人說．即
G103n2241_p0241a04_##達五陰本空．妄心無相。以本空故．法身常現。以無相故．真心不虧。如此發明五陰即菩提。不可以菩提而
G103n2241_p0241a05_##更求菩提。不可以菩提而更得菩提。何以故．菩提即我．我即菩提故。寂滅是菩提．以菩提離生滅二相故。
G103n2241_p0241a06_##不觀是菩提．以菩提不屬能緣所緣故。不行是菩提．以菩提心行處滅不念善惡一切諸法故。斷是菩提．
G103n2241_p0241a07_##以菩提能捨有無諸邪見故。離是菩提．以菩提能遠離一切顛倒妄想故。障是菩提．以菩提能障一切馳
G103n2241_p0241a08_##求心故。不入是菩提．以菩提無愛不貪著一切法故。順是菩提．以菩提不隨順無明隨順真如故。住是菩
G103n2241_p0241a09_##提．以菩提住法性家故。至是菩提．以菩提直至真．如實際故。不二是菩提．以菩提不屬根塵二法故。等是
G103n2241_p0241a10_##菩提．以菩提平等無欠無餘圓同太虛故。無為是菩提．以菩提不屬有為生滅法故。知是菩提．以菩提能
G103n2241_p0241a11_##了一切眾生心行故。不會是菩提．以菩提不與諸入為伴侶故。不合是菩提．以菩提不與煩惱習氣和合
G103n2241_p0241a12_##故。無處是菩提．以菩提本無形相不落方隅故。假名是菩提．以菩提性空名字亦空故。如化是菩提．以菩
G103n2241_p0241a13_##提法不可取不可捨故。無亂是菩提．以菩提本無動搖故。善寂是菩提．以菩提法性本來清淨無不善法
G103n2241_p0241a14_##雜亂故。無取是菩提．以菩提心觸之即應無攀緣故。無異是菩提．以菩提心法法平等無差別故。無比是
G103n2241_p0241a15_##菩提．以菩提心非喻可喻以比之不及類之難齊故。微妙是菩提．以菩提法深固幽遠無人易知故。問云．
G103n2241_p0241a16_##佛言學我法者．唯證乃知。今言菩提不可以身得不可以心得無修無證．則初發心人如何趣向。答若能
G103n2241_p0242a01_##信得菩提無相不可取菩提無性不可修．如是明達．是名真證菩提。
G103n2241_p0242a02_##<o><p>佛告光嚴童子。汝行詣維摩詰問疾。光嚴白佛言。世尊。我不堪任詣彼問疾。所以者何。憶念我昔出毘耶離
G103n2241_p0242a03_##大城。時維摩詰方入城。我即為作禮而問言。居士。從何所來。答我言。吾從道場來。我問。道場者．何所是。答曰。
G103n2241_p0242a04_##直心是道場．無虛假故。發行是道場．能辦事故。深心是道場．增益功德故。菩提心是道場．無錯謬故。布施是
G103n2241_p0242a05_##道場．不望報故。持戒是道場．得願具故。忍辱是道場．於諸眾生心無礙故。精進是道場．不懈怠故。禪定是道
G103n2241_p0242a06_##場．心調柔故。智慧是道場．現見諸法故。慈是道場．等眾生故。悲是道場．忍疲苦故。喜是道場．悅樂法故。捨是
G103n2241_p0242a07_##道場．憎愛斷故。神通是道場．成就六通故。解脫是道場．能背捨故。方便是道場．教化眾生故。四攝是道場．攝
G103n2241_p0242a08_##眾生故。多聞是道場．如聞行故。伏心是道場．正觀諸法故。三十七品是道場．捨有為法故。四諦是道場．不誑
G103n2241_p0242a09_##世間故。緣起是道場．無明乃至老死皆無盡故。諸煩惱是道場．知如實故。眾生是道場．知無我故。一切法是
G103n2241_p0242a10_##道場．知諸法空故。降魔是道場．不傾動故。三界是道場．無所趣故。獅子吼是道場．無所畏故。力無畏不共法
G103n2241_p0242a11_##是道場．無諸過故。三明是道場．無餘礙故。一念知一切法是道場．成就一切智故。如是。善男子。菩薩若應諸
G103n2241_p0242a12_##波羅蜜教化眾生．諸有所作．舉足下足．當知皆從道場來．住於佛法矣。說是法時．五百天人皆發阿耨多羅
G103n2241_p0242a13_##三藐三菩提心。故我不任詣彼問疾。
G103n2241_p0242a14_##<u><p,1>彌勒為補處尊．一生當得菩提。故廣遣分別菩提之見。光嚴心樂道場．未得入道場之法。故廣說萬行為
G103n2241_p0242a15_##入道場之基。前則借果談因。此則借因談果也。故首問居士從何處來。答云．從道場來。可謂閉門造車出
G103n2241_p0242a16_##門合轍也。又問道場者何所是。如釋迦菩提樹下初成道處．即以三千二百里金剛地為道場。是則諸佛
G103n2241_p0243a01_##入道．皆有處所。今言從道場來者．是道場在何所也。此問在果。居士直指因心即是果覺．則知道場不遠
G103n2241_p0243a02_##故曰直心是道場。以有直心．方能正念真如法故。若起二念．便墮偏邪曲徑．即與道場懸隔矣。隨其直心．
G103n2241_p0243a03_##則能發行。發行即是道場。以有萬行方能成辦道場事業故。隨其發行．則得深心。深心即是道場。以能發
G103n2241_p0243a04_##行增長一切功德故。菩提心即是道場。以初發心時便成正覺故。已上總明四心為道場之基也。布施是
G103n2241_p0243a05_##道場．不貪世間果報故。持戒是道場．以能持戒行十善道方得隨心滿願故。忍辱是道場．於諸眾生若讚
G103n2241_p0243a06_##若毀若敬若慢不作二相心無礙故。精進是道場．不滯化城直趨寶所故。禪定是道場．以能調順柔和心
G103n2241_p0243a07_##不亂動故。智慧是道場．以能明見諸法皆空不生戀著故。慈心是道場．以能平等化眾生故。悲心是道場．
G103n2241_p0243a08_##能為眾生堅忍疲勞困苦故。喜心是道場．以聞一切甚深妙法生喜悅而好樂故。捨心是道場．以能斷一
G103n2241_p0243a09_##切憎愛心故。神通是道場．以能成就天眼天耳他心宿命神境漏盡諸通故。八解脫是道場．以能觀青為
G103n2241_p0243a10_##黃觀黃為青背捨境界故。善巧方便是道場．以能等心成就上中下根故。四攝法是道場．能以布施愛語
G103n2241_p0243a11_##利行同事攝一切眾生故。多聞是道場．以如說而行故。如說而行者名曰大德多聞．則知博聞廣見者非
G103n2241_p0243a12_##多聞也。伏心是道場．能以無常苦空等觀觀諸法以降伏其心故。三十七品是道場．以修道品能捨一切
G103n2241_p0243a13_##有為入無為故。四諦是道場．謂身實是苦果而集實是苦因滅實是樂果而道實是樂因非誑語故。緣起
G103n2241_p0243a14_##即是道場．以十二因緣流轉還滅皆無盡故。無盡之性．即道場故。諸煩惱是道場．以知煩惱性即如實性
G103n2241_p0243a15_##故。眾生是道場．以知眾生本無我故。一切法是道場．以知五蘊諸法皆空故。降魔是道場．魔不能動即是
G103n2241_p0243a16_##如如故。三界是道場．以三界無安猶如火宅心無趣向故。獅子吼是道場．演大乘法不存畏心故。十力四
G103n2241_p0244a01_##無畏十八不共法是道場．具三十二業無一缺故。三明是道場．以能通達一切而無餘礙故。一念能知一
G103n2241_p0244a02_##切法是道場．以一念緣起無生即具如來一切種智故。下結之曰。菩薩若能以種種波羅蜜教化眾生．則
G103n2241_p0244a03_##一動一止．一語一默．乃至舉足下足．觸處無非道場．縱目皆是菩提矣。奚必菩提樹下成正覺處然後為
G103n2241_p0244a04_##道場乎。
G103n2241_p0244a05_##<o><p>佛告持世菩薩。汝行詣維摩詰問疾。持世白佛言。世尊。我不堪任詣彼問疾。所以者何。憶念我昔住於靜室。
G103n2241_p0244a06_##時魔波旬．從萬二千天女．狀如帝釋．鼓樂絃歌．來詣我所。與其眷屬．稽首我足．合掌恭敬．於一面立。我意謂
G103n2241_p0244a07_##是帝釋．而語之言。善來．憍尸迦。雖福應有．不當自恣。當觀五欲無常．以求善本。於身命財而修堅法。即語我
G103n2241_p0244a08_##言。正士。受是萬二千天女．可備掃洒。我言。憍尸迦。無以此非法之物要我沙門釋子。此非我宜。所言未訖。時
G103n2241_p0244a09_##維摩詰來謂我言。非帝釋也。是為魔來嬈固汝耳。即語魔言。是諸女等．可以與我．如我應受。魔即驚懼。念維
G103n2241_p0244a10_##摩詰將無惱我。欲隱形去而不能隱。盡其神力亦不得去。即聞空中聲曰。波旬。以女與之．乃可得去。魔以畏
G103n2241_p0244a11_##故．俛仰而與。爾時維摩詰語諸女言。魔以汝等與我。今汝皆當發阿耨多羅三藐三菩提心。即隨所應而為
G103n2241_p0244a12_##說法．令發道意。復言。汝等已發道意．有法樂可以自娛．不應復樂五欲樂也。天女即問。何謂法樂。答言。樂常
G103n2241_p0244a13_##信佛。樂欲聽法。樂供養眾。樂離五欲。樂觀五陰如怨賊。樂觀四大如毒蛇。樂觀內入如空聚。樂隨護道意。樂
G103n2241_p0244a14_##饒益眾生。樂敬養師。樂廣行施。樂堅持戒。樂忍辱柔和。樂勤集善根。樂禪定不亂。樂離垢明慧。樂廣菩提心。
G103n2241_p0244a15_##樂降伏眾魔。樂斷諸煩惱。樂淨佛國土。樂成就相好故．修諸功德。樂莊嚴道場。樂聞深法不畏。樂三脫門。不
G103n2241_p0244a16_##樂非時。樂近同學。樂於非同學中心無罣礙。樂將護惡知識。樂親近善知識。樂心喜清淨。樂修無量道品之
G103n2241_p0245a01_##法。是為菩薩法樂。於是波旬告諸女言。我欲與汝俱還天宮。諸女言。以我等與此居士。有法樂．我等甚樂。不
G103n2241_p0245a02_##復樂五欲樂也。魔言。居士。可捨此女．一切所有施於彼者．是為菩薩。維摩詰言。我已捨矣。汝便將去。令一切
G103n2241_p0245a03_##眾生得法願具足。於是諸女問維摩詰。我等云何止於魔宮。維摩詰言。諸姊。有法門名無盡燈。汝等當學。無
G103n2241_p0245a04_##盡燈者．譬如一燈燃百千燈．冥者皆明．明終不盡。如是．諸姊。夫一菩薩開導百千眾生．令發阿耨多羅三藐
G103n2241_p0245a05_##三菩提心．於其道意．亦不滅盡。隨所說法而自增益一切善法．是名無盡燈也。汝等雖住魔宮。以是無盡燈．
G103n2241_p0245a06_##令無數天子天女發阿耨多羅三菩提心者．為報佛恩．亦大饒益一切眾生。爾時天女頭面禮維摩詰足．隨
G103n2241_p0245a07_##魔還宮．忽然不現。世尊。維摩詰有如是自在神力智慧辯才．故我不任詣彼問疾。
G103n2241_p0245a08_##<u><p,1>波旬．此云殺者。常欲斷人慧命．故亦名惡中惡。惡有三種。一曰惡。二曰大惡。三曰惡中惡。若以惡加已．還
G103n2241_p0245a09_##以惡報．名惡。若人不侵已．無故加惡．名大惡。若人來供養恭敬．不念報恩而反害之．名惡中惡。惡中惡．魔
G103n2241_p0245a10_##王最甚。諸佛常欲令眾生安隱．而彼反壞亂．故曰甚也。持世為魔所嬈而不能識．則無辨龍蛇眼可知。淨
G103n2241_p0245a11_##名法眼精明．如照膽鏡。不唯使魔不能隱形．又能立使魔宮化為佛剎。又使魔女續無盡燈。此持世所以
G103n2241_p0245a12_##不堪此任也。故自述憶昔住靜時．波旬欲以魔女擾亂定心．化作天女．如帝釋狀．來至我所。我意謂是帝
G103n2241_p0245a13_##釋。既為說無常法．復為說三堅法。謂亡身命棄財寶而修道．即獲無盡之身．無窮之命．無盡之財．名三堅
G103n2241_p0245a14_##法。波旬不唯不受法誨．反以不肖之心應之。欲以萬二千天女以供灑掃．持世智眼雖昏．却是個循規蹈
G103n2241_p0245a15_##矩小心翼翼之人。故曰勿以此非法之物要我．此非釋子所宜。淨名眼光爍破四天下．一見便識雌雄。見
G103n2241_p0245a16_##持世認賊為子．即為點破．云此非帝釋．是魔女欲來嬈亂定心而欲害汝耳。既與點破．旋復乞魔女以自
G103n2241_p0246a01_##供灑掃。故曰可以與我。如我等是白衣居士．可應受此。奈何以此妖豔授沙門乎。然魔亦能聽音識曲．即
G103n2241_p0246a02_##生驚懼。自念此人將無惱我．故作此言。欲隱而不能隱．欲去而不能去。即聞空中有聲云．以女與之．方得
G103n2241_p0246a03_##脫去。魔心雖不欲與．以畏淨名神力故．俛首強與。淨名既受魔女．語諸女言。汝昔從魔．當從魔教。魔今與
G103n2241_p0246a04_##我．應從我教。我今教汝．發菩提心。於是隨其所應受者而為說法。復恐意念不專．復以法樂換其欲樂。故
G103n2241_p0246a05_##囑之曰。汝等已發道心。自今已後．有法樂可以自娛．不應復好五欲樂也。五欲樂是天女家常茶飯．故不
G103n2241_p0246a06_##問。而問何等謂之法樂。故淨名廣陳法樂之相。謂樂佛．樂法．樂僧．樂戒。離五欲．即戒。蓋佛為醫師。法為藥。
G103n2241_p0246a07_##僧為看病人。戒是自己忌口。樂此四法．則病根除而諧神適性．故非天樂可擬也。以怨賊觀五陰者．令其
G103n2241_p0246a08_##不為五陰身而戀欲樂也．以毒蛇觀四大者．由地水二蛇其性沈下．風火二蛇性輕上升．知其為毒．則不
G103n2241_p0246a09_##戀此而增其毒也。以空聚觀內入者．蓋空聚是盜賊之藪。樂觀六入是賊．則不認賊為子矣。樂隨護道意
G103n2241_p0246a10_##者．謂隨順護持所發道心勿令忘失也。樂饒益眾生者．令其以法樂利益眾生．不以欲樂害人慧命也。樂
G103n2241_p0246a11_##敬養師者．令其捨魔師．而敬養拔苦除冥之師也。樂廣行施等者．欲其行六行以度六蔽也。樂廣菩提心
G103n2241_p0246a12_##者．欲令已發菩提心擴充其量．而未發心者令勸發也。樂降伏眾魔者．令其知魔行之非而伏之也。樂斷
G103n2241_p0246a13_##諸煩惱者．欲其不戀三界也。樂淨佛國土者．令其轉魔宮而為佛剎也。樂成就相好者．令其轉妖豔而成
G103n2241_p0246a14_##如來相好．故令修諸功德也。樂莊嚴道場者．欲其不嚴飾魔宮而莊嚴佛界也。樂聞深法不畏者．令其進
G103n2241_p0246a15_##而不生退縮也。樂三解脫不樂非時者．欲其進修空無相無願三解脫門．不令躭着火宅．以火宅非可止
G103n2241_p0246a16_##息之時也。樂近同學而不嗔恚非同學者．令其與同發心者日親近而不相離．其未發心者亦不生瞋恚
G103n2241_p0247a01_##而障礙。如是則未發心者．漸可誘令發心。若生恚礙．則永不能化之矣。將護惡知識者．令惡者自化而為
G103n2241_p0247a02_##善。親近善知識者．令已著其善者而益增其善。是善人為我師．不善人為我資．則彼我皆獲益．所益不亦
G103n2241_p0247a03_##大哉。樂心喜清淨者．欲其轉染污心成清白梵行也。樂修無量道品者．欲其進修廣大道法．不住劣知淺
G103n2241_p0247a04_##解生滿足想也。若能修如是行．是名菩薩出世法樂。不為世間五欲樂之所牽也。萬二千天女是利根人。
G103n2241_p0247a05_##一聞法樂．便能頓捨五欲樂。故魔令還宮．而天女不願。可謂靈丹一粒．點鐵成金矣。魔知去住不在天女
G103n2241_p0247a06_##而在淨名．故求居士捨．女．而以言激之。云．一切所有皆悉能捨者謂之菩薩．豈居士行菩薩行者亦戀着
G103n2241_p0247a07_##此女而不捨乎。答．我已捨之久矣。汝便將去。當淨名捨女之時．即為眾生發大誓願。言我捨女還魔．魔願
G103n2241_p0247a08_##已足。願一切眾生得法樂願．皆如魔願一時滿足也。天女是箇有細作人。故臨行復問日用處魔宮法。意
G103n2241_p0247a09_##謂昔在魔宮以五欲為樂。今依師住．則以法樂為樂。但向後復還魔宮．當何所事。居士復以無盡燈法門
G103n2241_p0247a10_##授之．令彼修學。謂即以法樂度諸魔侶．不但不為魔事轉．而能轉魔宮為佛土．此即止魔宮之法也。若能
G103n2241_p0247a11_##如是．即是諸佛現在魔宮轉大法輪。是為代佛揚化．是名報佛深恩。於是天女受教還宮．忽然不現。
G103n2241_p0247a12_##<o><p>佛告長者子善德。汝行詣維摩詰問疾。善德白佛言。世尊。我不堪任詣彼問疾。所以者何。憶念我昔自於父
G103n2241_p0247a13_##舍設大施會．供養一切沙門婆羅門及諸外道貧窮下賤孤獨乞人．期滿七日。時維摩詰來入會中謂我言。
G103n2241_p0247a14_##長者子。夫大施會．不當如汝所設。當為法施之會。何用是財施會為。我言。居士。何謂法施之會。法施會者．無
G103n2241_p0247a15_##前無後一時供養一切眾生．是名法施之會。曰．何謂也。謂以菩提起於慈心。以救眾生．起大悲心。以持正法．
G103n2241_p0247a16_##起於喜心。以攝智慧．行於捨心。以攝慳貪．起檀波羅蜜。以化犯戒．起尸羅波羅蜜。以無我法．起羼提波羅蜜。
G103n2241_p0248a01_##以離身心相．起毘離耶波羅蜜。以菩提相起禪波羅蜜。以一切智起般若波羅蜜。教化眾生而起於空。不捨
G103n2241_p0248a02_##有為法而起無相。示現受生而起無作。護持正法．起方便力。以度眾生．起四攝法。以敬事一切．起除慢法。於
G103n2241_p0248a03_##身命財．起三堅法。於六念中．起思念法。於六和敬．起質直心。正行善法．起於淨命。心淨歡喜．起近賢聖。不憎
G103n2241_p0248a04_##惡人．起調伏心。以出家法．起於深心。以如說行．起於多聞。以無諍法．起空閑處。趣向佛慧．起於宴坐。解眾生
G103n2241_p0248a05_##縛．起修行地。以具相好及淨佛土．起福德業。知一切眾生心念．如應說法．起於智業。知一切法不取不捨．入
G103n2241_p0248a06_##一相門．起於慧業。斷一切煩惱一切障礙一切不善法．起一切善業。以得一切智慧一切善法．起於一切助
G103n2241_p0248a07_##佛道法。如是。善男子。是為法施之會。若菩薩住是法施會者．為大施主。亦為一切世間福田。世尊。維摩詰說
G103n2241_p0248a08_##是法時．婆羅門眾中二百人皆發阿耨多羅三藐三菩提心。我時心得清淨．歎未曾有。稽首禮維摩詰足。即
G103n2241_p0248a09_##解瓔珞價值百千以上之。不肯取。我言。居士願必納受．隨意所與。維摩詰乃受瓔珞。分作二分。持一分施此
G103n2241_p0248a10_##會中一最下乞人。持一分奉彼難勝如來。一切眾會皆見光明國土難勝如來。又見珠瓔在彼佛上變成四
G103n2241_p0248a11_##柱寶臺．四面嚴飾．不相障蔽。時維摩詰現神變已．又作是言。若施主等心施一最下乞人．猶如如來福田之
G103n2241_p0248a12_##相．無所分別．等於大悲．不求果報．是則名曰具足法施。城中一最下乞人．見是神力．聞其所說．皆發阿耨多
G103n2241_p0248a13_##羅三藐三菩提心。故我不任詣彼問疾。如是諸菩薩各各向佛說其本緣．稱述維摩詰所言．皆曰不任詣彼
G103n2241_p0248a14_##問疾。
G103n2241_p0248a15_##<u><p,1>施有二。謂財施法施。長者子知財施．不解法施。故因其財施而誘令入法施之門。長者即問．何謂法施。居
G103n2241_p0248a16_##士告曰。夫有方隅有時分而又不能盡供一切者．為財施。若法施會．無方隅．故彌綸而不漏。無時分．故覆
G103n2241_p0249a01_##蓋而不遺。而能即無疆為一會．合萬物為眾賓。蓋財施有盡．而法施無窮。曷為存濡沫之小惠．捨江海之
G103n2241_p0249a02_##大益置一時之供養．而遺無窮之施乎。然則以何法施人名為法施。謂求如來菩提之果而起慈心．慈心
G103n2241_p0249a03_##一起．令一切眾生無前無後一時皆得利益．是名法施。以救度一切眾生而起大悲．悲心一發．令一切眾
G103n2241_p0249a04_##生無前無後一時皆得利益．是名法施。以護持正法而起喜心．喜心便是法施。以收攝智慧而行捨心．捨
G103n2241_p0249a05_##心即是法施。以化慳貪而起施．併亦起人之施．是為法施。以化毀禁而起戒．併亦起人之戒．即是法施。以
G103n2241_p0249a06_##化着我而起忍．併亦起人之忍．是名法施。因化懶懈而起精勤．併起人之精勤．是名法施。身棲事表為離
G103n2241_p0249a07_##身。心無累想為離心。惰懈從身心起．故以離身心相為精勤也。為證菩提而起禪定．併起人之禪定．是名
G103n2241_p0249a08_##法施。為得一切種智而起般若．令人亦起般若．是名法施。終日度生不見有一眾生可度．是名法施。終日
G103n2241_p0249a09_##在有為相中而不見有絲毫有為相可得．是名法施。雖示現生死．而未嘗作一生死業．是名法施。護持正
G103n2241_p0249a10_##法．而能起方便以導人入正法．是名法施。以度生故．行四攝法。四攝即是法施。一切見敬．為供養中最。以
G103n2241_p0249a11_##敬事一切．起除慢法。除慢即是法施。於身命財三種皆捨．而能起三堅法。三堅即是法施。於六念中起思
G103n2241_p0249a12_##念法．謂念佛念法念僧念天念戒念施。六念即是法施。於六和敬．起質直心。六和即是法施。六和者．一同
G103n2241_p0249a13_##戒和敬．二同見和敬．三同行和敬．四身慈和敬．五口慈和敬．六意慈和敬。昔有二眾互相乖諍。故佛說此
G103n2241_p0249a14_##法也。行善法而不貪利養．起淨命食．即是法施。歡喜清淨而能起親近賢聖．是名法施。不憎惡人而能調
G103n2241_p0249a15_##伏惡人之心．是名法施。以出家法空諸所有．又能積集一切善法而起深心．是名法施。以如說行而起多
G103n2241_p0249a16_##．聞．是名法施。古德云．說得一丈．不如行取一尺。况躬行實踐之多聞．豈入口出耳之可及哉。以無諍法起
G103n2241_p0250a01_##空閑處．即是法施。蓋忿諍生乎眾聚．無諍出乎空閑．故雖趨向佛慧．而不動足趾．是名法施。解眾生縛而
G103n2241_p0250a02_##起修行地．是名法施。非已修行．不能解人之縛。因解人之縛．即能起修行之地。此二利之法也。以具相好
G103n2241_p0250a03_##淨佛國而令起福德業．是名法施。六度中．前三度屬福業。後三度屬慧業。福慧雙足．名兩足尊。以修福業．
G103n2241_p0250a04_##則能致相好淨土．故知眾生心之所念。就其所念為彼說法．令起智業．是名法施。知一切法如幻如化．故
G103n2241_p0250a05_##不取不捨入一相門而起慧業．是名法施。肇云。决定審理謂之智。造心分別謂之慧。上决眾生念諸法相
G103n2241_p0250a06_##然後說法．故繫之以智。今造心分別法相令入一相．故繫之以慧也。斷一切煩惱．斷事障也。斷一切障礙．
G103n2241_p0250a07_##斷所知障也。斷二障．即是斷一切不善法。斷不善而起善．是名法施。所謂諸惡不作眾善奉行也。以得一
G103n2241_p0250a08_##切智慧．即智業也。得一切善法．即福業也。起於一切助佛道法．即大乘無漏道法也。謂福慧二業．非有漏
G103n2241_p0250a09_##法所成。成之者必由助佛道法也。故結之曰．若行如是法者．是名法施之會。若菩薩能住法施會者．可作
G103n2241_p0250a10_##眾生大施主大福田矣。於是善德解瓔珞以施居士。居士不受者．以居士無處可着。故再請而受。受而分
G103n2241_p0250a11_##作二分。一分施最下乞人。一分奉難勝如來。正顯最下乞人與難勝如來等無差別也。大眾既見如來．又
G103n2241_p0250a12_##見珠瓔變成四柱寶臺嚴飾無礙者．以顯法施之力．無前無後．一時嚴飾．非財施可及也。又作是言下．結
G103n2241_p0250a13_##顯等心行施即是具足法施也。昔舍利弗以一鉢飯上佛。佛即囘施狗．而問舍利弗。汝以飯施我．我以飯
G103n2241_p0250a14_##施狗．誰得福多。舍利弗言。如我解佛所說義．佛施狗．福田多。舍利弗於一切人中智慧最上．而佛福田最
G103n2241_p0250a15_##為第一。乃不如佛施狗惡田得福第一。是知福從心生．不在田也。如舍利弗千萬億心．不及佛心。故知別
G103n2241_p0250a16_##請五百阿羅漢．不如依次請一凡僧。何者．以平等心福勝．分別心福微。勝劣由心．不在田也。</u>
G103n2241_p0251a01_##<j>維摩詰所說經卷上終
G103n2241_p0251a02_##<mj 002>
G103n2241_p0251a03_##<J>維摩詰所說經卷中
G103n2241_p0251a04_##<Y>姚秦三藏法師鳩摩羅什譯
G103n2241_p0251a05_##<A>明　二棱菴比丘通潤直䟽
G103n2241_p0251a06_##<Q1>文殊師利問疾品第五
G103n2241_p0251a07_##<u><p,1>文殊師利．秦言妙德。經云．曾已成佛．名曰龍種。淨名示疾毘耶．正欲借病說不二法．而國王大臣等俱來
G103n2241_p0251a08_##問疾。淨名乃先說幻身無常．令其生厭。次說佛身真常．令其生樂。有欣有厭．自是二法．非不二法。此老蓋
G103n2241_p0251a09_##用趙州下床接人。非其本意。其意正欲與佛弟子揚榷不二法門。故自念寢疾．世尊大慈寧不垂愍而遣
G103n2241_p0251a10_##一人問疾．令我得告其示疾之故歟。如來即知其心．於是遣弟子。弟子不敢詣其門．遣菩薩。菩薩不敢當
G103n2241_p0251a11_##其任．末後乃遣文殊。文殊獨肩其任。蓋文殊為七佛之師．而又啣如來之命以往。然臨行之際．亦趦趄曰．
G103n2241_p0251a12_##彼上人者．難為詶對。則淨名一時聲價高踰日月矣。豈文殊亦有慙德乎。當知至人竿木隨身．逢場作戲．
G103n2241_p0251a13_##迭為隱顯．暢悅羣情而已。孰敢定其優劣．辯其得失哉。如是則不獨諸菩薩皆可對談不二．即諸弟子亦
G103n2241_p0251a14_##可對談。不獨諸弟子退縮不前者為彼增價．即諸菩薩退縮者亦是為彼增價也。要知如來無我。菩薩無
G103n2241_p0251a15_##我．諸弟子亦無我。故得敲唱俱隨．接拍成令．成此嘉會耳。
G103n2241_p0251a16_##<o><p>爾時佛告文殊師利．汝行詣維摩詰問疾。文殊師利白佛言。世尊．彼上人者．難為詶對。深達實相．善說法要
G103n2241_p0252a01_##辯才無滯．智慧無礙．一切菩薩法式悉知．諸佛祕藏無不得入．降伏眾魔．遊戲神通．其慧方便．皆已得度。雖
G103n2241_p0252a02_##然．當承佛聖旨．詣彼問疾。
G103n2241_p0252a03_##<u><p,1>文殊欲顯淨名之德．以起眾會難遭之想。首云彼上人者難為詶對。一言之重．過於九鼎。勞謙若此．宜其
G103n2241_p0252a04_##為七佛師也。下復顯其難詶之德。深達實相者．是自住法門己利之德也。善說法要者．隨機設化利他之
G103n2241_p0252a05_##德也。由彼權實皆具．宗說俱通．故得辯才無滯而智慧亦無礙也。法式皆知者．菩薩度生之式也。祕藏皆
G103n2241_p0252a06_##入者．如來不傳之妙也。遊戲神通者．謂菩薩神通．如魚之遊水．鳥之戲空．隨其所之．無有罣礙。非若小乘
G103n2241_p0252a07_##有心而作神變也。其慧方便皆已超度者．言不但神通說法超過一切。即其善巧方便度生．亦皆越過一
G103n2241_p0252a08_##切也。上人難詶之德若此．焉敢近乎。雖然．當承如來尊旨．得造其門。此又歸功如來也。
G103n2241_p0252a09_##<o><p>於是眾中諸菩薩大弟子釋梵四天王．咸作是念。今二大士文殊師利維摩詰共談．必說妙法。即時八千菩
G103n2241_p0252a10_##薩五百聲聞百千天人皆欲隨從。於是文殊師利與諸菩薩大弟子眾及諸天人恭敬圍繞入毘耶離大城。
G103n2241_p0252a11_##<u><p,1>菩薩弟子皆是影響聲聞及權學菩薩。皆作念隨行．以聽妙法。文殊即與同入毘耶．預此嘉會。
G103n2241_p0252a12_##<o><p>爾時長者維摩詰心念．今文殊師利與大眾俱來。即以神力空其室內．除去所有及諸侍者．唯置一牀．以疾
G103n2241_p0252a13_##而臥。
G103n2241_p0252a14_##<u><p,1>淨名作念．文殊與大眾俱來。先以神力空室去侍置牀獨寢者．此雖淨名平生操履．亦是示疾本意。故下
G103n2241_p0252a15_##文即借此以發言端．亦借此以顯其實也。
G103n2241_p0252a16_##<o><p>文殊師利既入其舍．見其室空．無諸所有．獨寢一牀。時維摩詰言．善來．文殊師利。不來相而來．不見相而見。
G103n2241_p0253a01_##文殊師利言。如是．居士。若來已更不來。若去已更不去。所以者何。來者無所從來。去者無所至。所可見者．更
G103n2241_p0253a02_##不可見。且置是事。
G103n2241_p0253a03_##<u><p,1>文殊入門．見其室空無所有．唯置一牀。正欲入門辯主．借此以作問端。爭奈淨名寢疾已久．不遇作家對
G103n2241_p0253a04_##談．熱心熱眼．注望多時。一見文殊．忍俊不禁。不待其問．便將機鋒呈露。謂汝雖來此．不以來相為來。即汝
G103n2241_p0253a05_##雖見我．不以見相為見。文殊是七佛之師．識多見廣．略無介意．如牙人見販子．自然心口相應。緩緩道出．
G103n2241_p0253a06_##如是．如我雖來．更不曾有來相。即去．亦不曾有去相。所以者何。若來與來者是二法．則來者有來相。若去
G103n2241_p0253a07_##與去者是二法．則去者有去相。以是一法．故來者無來相．去者亦無去相。今我雖見汝．所可見者．亦不曾
G103n2241_p0253a08_##有見相。以見者不可見故。此是宗門作家相見語。問在答處．答在問處．毫無滲漏。然文殊見其呈機縱辯．
G103n2241_p0253a09_##故當頭一截曰．且置是事。此句有萬鈞之力。謂前所問答者．皆是家常茶飯．無暇及此。我承聖旨問疾而
G103n2241_p0253a10_##來．豈可不待宣傳尊命而先有所事乎。由此一語．不唯重如來之命．亦以殺淨名之鋒。所謂驅耕夫之牛．
G103n2241_p0253a11_##奪饑人之食．真不辱使命哉。
G103n2241_p0253a12_##<o><p>居士是疾．寧可忍不。療治有損．不至增乎。世尊殷勤致問無量。居士是疾．何所因起。其生久如．當云何滅。維
G103n2241_p0253a13_##摩詰言。從癡有愛．則我病生。以一切眾生病．是故我病。若一切眾生得不病者．則我病滅。所以者何。菩薩為
G103n2241_p0253a14_##眾生故入生死。有生死則有病。若眾生得離病者．則菩薩無復病。譬如長者唯有一子．其子得病．父母亦病。
G103n2241_p0253a15_##若子病愈．父母亦愈。菩薩如是。於諸眾生．愛之若子。眾生病．則菩薩病。眾生病愈．菩薩亦愈。又言是疾何所
G103n2241_p0253a16_##因起。菩薩疾者．以大悲起。
G103n2241_p0254a01_##<u><p,1>此宣傳使命也。文殊豈不知居士本無病．安有忍。既無忍．安有增損。亦由文殊善體物情．逆推如來之意。
G103n2241_p0254a02_##故作是問。居士是疾．可能忍否。療治有損．不至增乎。世尊殷勤致問無量。致問無量．俗諺所云多多致意
G103n2241_p0254a03_##也。既宣使命．然後私問其病源何因而起。次問幾時得生幾時當滅。可謂曲盡人情。淨名答言。一切眾生
G103n2241_p0254a04_##因無明而起愛。由此癡愛二倒．則我病根於是乎生。因眾生有病．我亦隨病。若一切眾生病根滅．則我病
G103n2241_p0254a05_##亦滅。是則病因人生．非自生也。病因人滅．非自滅也。所以者何。菩薩為眾生入生死。既入生死．必應有病。
G103n2241_p0254a06_##以無病不生．無病不死。故若眾生離病．則我病亦滅。以菩薩等愛眾生．若父母之愛獨子。故痛痒相關．苦
G103n2241_p0254a07_##樂同體。病則同病．愈則同愈。豈有一定幾時病生幾時病滅耶。又汝問言是疾從何而起者．眾生病根從
G103n2241_p0254a08_##癡愛起。菩薩病根原從大悲心中流出也。是則菩薩之於眾生．病則同．病根則異。
G103n2241_p0254a09_##<o><p>文殊師利言。居士此室．何以空無侍者。維摩詰言。諸佛國土亦復皆空。又問．以何為空。答曰。以空空。又問。空
G103n2241_p0254a10_##何用空。答曰。以無分別空故空。又問。空可分別耶。答曰。分別亦空。又問。空當於何求。答曰。當於六十二見中
G103n2241_p0254a11_##求。又問。六十二見當於何求。答曰。當於諸佛解脫中求。又問。諸佛解脫當於何求。答曰。當於一切眾生心行
G103n2241_p0254a12_##中求。又仁所問何無侍者．一切眾魔及諸外道皆吾侍也。所以者何。眾魔者樂生死。菩薩於生死而不捨。外
G103n2241_p0254a13_##道者樂諸見。菩薩於諸見而不動。
G103n2241_p0254a14_##<u><p,1>已上總將淨名心事一一問過．令彼盡情呈露已見．示疾本懷．然後復問其何故空室無侍。答云。不但此
G103n2241_p0254a15_##一室空．即諸佛國土亦復皆空。古德云。若人識得心．大地無寸土．是也。文殊就上一拶云。既一切皆空．所
G103n2241_p0254a16_##謂空者喚甚麼作空．豈本來無物之空耶。淨名乃向百尺竿頭更進一步。答曰。非本來無物之空為空．即
G103n2241_p0255a01_##本來無物之空亦空．故曰以空空。空是法身邊事。空空是法身向上事。宗家所謂毘盧師法身主是也。文
G103n2241_p0255a02_##殊復向轉身不得處更轉一語云。既本來無物矣．何用復空。淨名向轉身不得處偏會轉身。答云。雖是本
G103n2241_p0255a03_##來無物．尚有本來無物者在。若不存心去分別本來無物者是空．則本來無物之空亦空無朕跡矣。故曰
G103n2241_p0255a04_##以無分別空故空也。昔嚴陽尊者問趙州。一物不將來時如何。曰。放下着。便是此一轉語意。文殊更向查
G103n2241_p0255a05_##手刺脚處復生。一問。既曰本來無物矣．又可分別乎。淨名更向壁立萬仞邊答出。不但本來無物者是空．
G103n2241_p0255a06_##即分別本來無物者亦空．我故以空空為空也。六祖問永嘉云。無生寧有意耶。答云。分別亦非意。恰是此
G103n2241_p0255a07_##一轉語意。文殊見淨名答處太煞孤高．恐人扳攬不及。便拈轉話頭復問。此空如是．當於何求。淨名却向
G103n2241_p0255a08_##眾生四平八坦處答出。當於六十二種邪見中求。所謂遠在八荒．近在眉睫也。又問六十二見當於何求。
G103n2241_p0255a09_##答云當於諸佛解脫中求。是轉過諸佛身上去．便見得邪見正見不二。又問諸佛解脫當於何求。答云當
G103n2241_p0255a10_##於一切眾生心行中求。又轉過眾生身上去．便見得佛與眾生無二。二作家問答．連下七轉語．毫不傷鋒
G103n2241_p0255a11_##犯手。又汝問我室中何無侍者。一切魔外皆為吾侍．不必更有侍也。所以者何。以眾魔樂生死．菩薩不捨
G103n2241_p0255a12_##生死．是故眾魔即我侍。外道樂諸見．菩薩不捨諸見．故外道即我侍。故知戀着三界．不思出路者．皆魔。於
G103n2241_p0255a13_##有無聖凡作箇見處者．皆外道也。昔張天覺作馬大師不安頌云。什邡駒子氣生𤢆．蹴蹋毘盧頂𩕳行．正
G103n2241_p0255a14_##患脾疼指頭痛．病來猶有巧心情。借此轉頌淨名．若合符節。
G103n2241_p0255a15_##<o><p>文殊師利言。居士所疾．為何等相。維摩詰言。我病無形．不可見。又問。此病身合耶．心合耶。答曰。非身合．身相
G103n2241_p0255a16_##離故。亦非心合．心如幻故。又問地大水大火大風大．於此四大何大之病。答曰。是病非地大．亦不離地大。水
G103n2241_p0256a01_##火風大．亦復如是。而眾生病從四大起。以其有病．是故我病。
G103n2241_p0256a02_##<u><p,1>前既問病因．又問病之生滅已。此復問病之相狀。一步深一步。淨名借病以顯法身．故曰我病無形不可
G103n2241_p0256a03_##見。昔苕溪道行禪師嘗曰．我有大病．非世所醫。此病却與淨名同患。後僧問曹山．未審是甚麼病。山曰．攢
G103n2241_p0256a04_##簇不得底病。曰．一切眾生還有此病也無。山曰．人人盡有。曰．和尚還有此病也無。山曰．正覓起處不得。曰．
G103n2241_p0256a05_##一切眾生為甚麼不病。山曰．一切眾生若病．即非眾生。曰．未審諸佛還有此病也無。山曰．有。曰．既有．為甚
G103n2241_p0256a06_##麼不病。山曰．為伊惺惺。此公案可作此中註解。又問此病與身合與心合。答此病不與身合．離身相故。不
G103n2241_p0256a07_##與心合．心如幻故。既不與身心合．則知此病淨躶躶赤灑灑．不與諸塵作對萬法為侶矣。又問四大之中
G103n2241_p0256a08_##屬何大病。答是病不即四大亦不離四大。不即不離．豈非法身隨緣不變之妙旨乎。既知四大本空．病不
G103n2241_p0256a09_##可見．但眾生虛假之疾從四大起．故我亦以虛假之疾應彼疾耳。豈實有哉。至此．淨名示疾本領盡情吐
G103n2241_p0256a10_##出。若無文殊．無吐氣處。愚曾有頌云。我觀老維摩．作事何勇敢。一手捻虛空．渾身都是膽。忽然舊病發．毛
G103n2241_p0256a11_##孔皆搖撼。若無老曼殊．討得一場淡。
G103n2241_p0256a12_##<o><p>爾時文殊師利問維摩詰言。菩薩應云何慰喻有疾菩薩。維摩詰言。說身無常．不說厭離於身。說身有苦．不
G103n2241_p0256a13_##說樂於涅槃。說身無我．而說教導眾生。說身空寂．不說畢竟寂滅。說悔先罪．而不說入於過去。以已之疾．愍
G103n2241_p0256a14_##於彼疾。當識宿世無數刼苦。當念饒益一切眾生。憶所修福．念於淨命。勿生憂惱。常起精進。當作醫王．療治
G103n2241_p0256a15_##眾病。菩薩應如是慰喻有疾菩薩．令其歡喜。
G103n2241_p0256a16_##<u><p,1>慰喻有疾．應自文殊。而反逆問淨名者．亦知淨名為眾生病則能慰其病。故問．云何慰喻有疾菩薩．令其
G103n2241_p0257a01_##心生歡喜。有疾菩薩是指三賢位中未斷我法二障菩薩也。答云。慰喻之法應為病者說身無常．去其貪
G103n2241_p0257a02_##着。不應為說厭離．令其取證涅槃。蓋不觀無常不生厭離者為凡夫。觀無常而生厭離者為二乘。觀無常
G103n2241_p0257a03_##而不生厭離者為菩薩。菩薩慰喻病者安心處疾以濟羣生．不令生厭。若生厭心．轉覺困苦矣。前云此可
G103n2241_p0257a04_##厭患當樂佛身．此云當說無常不說厭離．何也。答前為國王大臣長者居士說二乘法。此對菩薩說菩薩
G103n2241_p0257a05_##法。一種無常苦空．若對二乘．即二乘法。若對菩薩．即菩薩法。法本無異．異自人耳。知身有苦而躭着不樂
G103n2241_p0257a06_##涅槃樂者．為凡夫。知身是苦而樂涅槃樂者．為二乘。知身有苦而遠離．亦不取證涅槃樂者．為菩薩。古德
G103n2241_p0257a07_##云．老僧自有安閑法．八苦交煎總不妨．是也。知身無我而缺教導者．為二乘。知身無我而不缺教導者．為
G103n2241_p0257a08_##菩薩。說身空寂．不說畢竟永滅而住定涅槃．要令入生死與眾同患故。然則慰喻有疾菩薩．宜說其所應
G103n2241_p0257a09_##行．不宜說其所不應行也。雖為彼說此疾皆從先世惡業招感令其懺悔先罪．不當說入於過去。以此罪
G103n2241_p0257a10_##性不在內外中間．當處出生．隨處滅盡。若入過去．則罪性是常．不能懺除。故又當為說推已之疾以愍彼
G103n2241_p0257a11_##疾。言我微疾痛苦如此况惡趣眾生受苦無量．固當興憐愍而拔其苦也。又當令其識知過去無量刼來
G103n2241_p0257a12_##皆由自己造惡業而受無量苦．曾未為度生受苦．固當力疾救彼苦也。又當為說憶所修福．念於淨命．不
G103n2241_p0257a13_##生憂惱。外國法．從生至終．所作福業．一一書記。若命終人．傍人為說．令其恃福．心不憂惱。又念從生至今．
G103n2241_p0257a14_##常行正命．必生善趣．亦不令生憂惱。又當為說常起精進．不為病苦挫折而生困頓。當誓發勇猛．願我作
G103n2241_p0257a15_##大醫王．療治一切眾生身心等病。若能如是慰喻有疾菩薩．令其心生歡喜．頓忘病苦矣。
G103n2241_p0257a16_##<o><p>文殊師利言。居士。有疾菩薩云何調伏其心。維摩詰言。有疾菩薩應作是念。今我此病．皆從前世妄想顛倒
G103n2241_p0258a01_##諸煩惱生。無有實法。誰受病者。所以者何。四大合故．假名為身。四大無主．身亦無我。又此病起．皆由着我。是
G103n2241_p0258a02_##故於我．不應生着。
G103n2241_p0258a03_##<u><p,1>上明慰疾之語。此問調心之法。外有善言慰喻。內有善巧調心。則能歷刼與眾生同憂患．而不以為苦。故
G103n2241_p0258a04_##問有疾菩薩如何用心．方能病中作主．不為病苦所轉。答調心之法．要先推其病根從何生起。是病根者
G103n2241_p0258a05_##皆由前世妄想顛倒而生貪等煩惱。有煩惱則有業。有業而後有身。有身而後有病。令逆推其身尚不可
G103n2241_p0258a06_##得．誰受病者。所以者何。一切眾生皆因四大和合而有此身。今推四大尚無有主．身亦無我．云何而有受
G103n2241_p0258a07_##病之人乎。故大經云．分別觀內身．此中誰是我．若能如是解．達彼我無有。又云．此中無有我．但有假名字．
G103n2241_p0258a08_##若計有我人．則為入險道。昔南嶽思大禪師病障忽生。便就病作一則因緣參云。病從業生．業從妄生．妄
G103n2241_p0258a09_##從心生．心本無生．病從何有。作是念已．忽然平復。此即病中調心妙法也。又此病起．皆由着我而生。所謂
G103n2241_p0258a10_##着我者．即妄想顛倒。於非我處．計着為我。若知我本無我．則知病亦非病矣。故大經云．此身假安立．壽命
G103n2241_p0258a11_##無方所．諦了是身者．於中無所着。此以無我空我也。
G103n2241_p0258a12_##<o><p>既知病本．即除我想及眾生想。當起法想。應作是念。但以眾法．合成此身。起唯法起。滅唯法滅。又此法者．各
G103n2241_p0258a13_##不相知。起時不言我起。滅時不言我滅。
G103n2241_p0258a14_##<u><p,1>次起法想而除法我想也。既知病本從妄想顛倒着我而生．若悟妄想顛倒本非實有．則無我及眾生二
G103n2241_p0258a15_##想．而得我空矣。然而五蘊實法尚在．猶未空也。故次起法想．謂但以五陰眾法合成此身。起唯諸法共起。
G103n2241_p0258a16_##滅唯諸法共滅。無別有主宰主其起滅也。又推此法各各不相知．各各不相到。起時不言我起．滅時不言
G103n2241_p0259a01_##我滅。則知諸法本無有我。故大經云．諸法無作用．亦無有體性．是故彼一切．各各不相知．譬如河中水．湍
G103n2241_p0259a02_##流競奔逝．各各不相知．諸法亦如是．亦如大火聚．猛𦦨同時發．各各不相知．諸法亦如是．等。
G103n2241_p0259a03_##<o><p>彼有疾菩薩為滅法想．當作是念。此法想者．亦是顛倒。顛倒者．即是大患。我應離之。云何為離．離我我所。云
G103n2241_p0259a04_##何離我我所．謂離二法。云何離二法．謂不念內外諸法行於平等。云何平等．謂我等涅槃等。所以者何。我及
G103n2241_p0259a05_##涅槃．此二皆空。以何為空．但以名字故空。如此二法無决定性。
G103n2241_p0259a06_##<u><p,1>次起空想。次除法想。圓覺所謂遠離為幻亦復遠離。故曰此法想者亦是顛倒。雖起法想以除法我．即此
G103n2241_p0259a07_##法想亦是顛倒。故應離之。所言離者．不但離我．併我所亦離也。以我為萬物主．萬物為我所．若離我與我
G103n2241_p0259a08_##所．則無法不離矣。所謂離我我所者．即是離一切二相法也。所謂離二相法者．謂不念內身外境種種二
G103n2241_p0259a09_##相法．而行平等一相一味法．則入空行而法想離矣。云何名平等一相一味法。謂我平等．涅槃法亦平等。
G103n2241_p0259a10_##所以平等者．以生死涅槃二皆空故。空即平等。復以何故．此二皆空。以生死涅槃悉是假名．無定性故。以
G103n2241_p0259a11_##無定性故．因執涅槃．名之曰我。因捨我故．名為涅槃。本其自性．兩無决定．故二俱空。
G103n2241_p0259a12_##<o><p>得是平等．無有餘病．唯有空病。空病亦空。是有疾菩薩以無所受而受諸受。未具佛法．亦不滅受而取證也。
G103n2241_p0259a13_##<u><p,1>上明無我無法行於平等．則入空行．而法想亦離．無有餘病矣。然而空相猶未忘也。空相未忘．則空亦是
G103n2241_p0259a14_##病。故曰唯有空病。今則併其空病而空之。則入究竟大空矣。故中論云．諸佛說空法．為離於有見．若復有
G103n2241_p0259a15_##見空．諸佛所不化。所謂遣之又遣至於無遣。圓覺所謂離遠離幻亦復遠離也。已上是菩薩調心入初住
G103n2241_p0259a16_##時也。自問調心之法至此．總有四節。先以無我空我。次以法想空法我。三以空空法想。四以畢竟空空空。
G103n2241_p0260a01_##故前云以何為空．曰以空空也。有疾菩薩調心至此．則一念不起．一法不受。雖不受一法．為度生故．而無
G103n2241_p0260a02_##一法不受。若使佛法未具．度生未盡．斷不滅受想而取證涅槃也。所謂受者．謂苦樂憂喜捨受也。
G103n2241_p0260a03_##<o><p>設身有苦．念惡趣眾生．起大悲心。我既調伏．亦當調伏一切眾生。但除其病．而不除法。為斷病本而教導之。
G103n2241_p0260a04_##何謂病本。謂有攀緣。從有攀緣．則為病本。何所攀緣。謂之三界。云何斷攀緣。以無所得。若無所得．則無攀緣。
G103n2241_p0260a05_##何謂無所得。謂離二見。何謂二見。謂內見外見。是無所得。文殊師利。是為有疾菩薩調伏其心。為斷老病死
G103n2241_p0260a06_##苦．是菩薩菩提。若不如是．已所修治．為無慧利。譬如勝怨．乃可為勇。如是兼除老病死者．菩薩之謂也。
G103n2241_p0260a07_##<u><p,1>上明有疾菩薩調心之法。此下明有疾菩薩調伏一切有疾眾生法也。言有疾菩薩調心至於無所受而
G103n2241_p0260a08_##受諸受．則無患已極．決不為苦受所累矣。設使身為苦受所累．將何對治。菩薩正當頭痛身熱處．正好着
G103n2241_p0260a09_##力。即念惡趣眾生起大悲心而為對治。言我微小苦受．尚難堪忍。况六趣眾生．長刼受苦．無有休息．曷能
G103n2241_p0260a10_##堪忍。我當起大悲心誓拔其苦。我既調伏．誓當調伏一切眾生．而與眾生同其苦樂。所謂調伏眾生者．但
G103n2241_p0260a11_##除眾生顛倒妄想病根而已。實不除其法也。以法本無病．不待除故。如山河大地．有甚麼病。菩提涅槃．有
G103n2241_p0260a12_##甚麼病。故知三界生死病根．正在妄想．不在諸法。為斷眾生病本而不忘教導。所謂病本者．即現前種種
G103n2241_p0260a13_##攀緣心也。從有攀緣．則有世間業果眾生三種相續。此即現種相生為病本也。從何處所而起攀緣。即在
G103n2241_p0260a14_##三界。色聲香味觸等五塵貪着生愛．而意識遂起種種攀緣。故法華云勿貪粗弊色聲香味觸也。若貪着
G103n2241_p0260a15_##生愛．則為所燒。云何而得攀緣斷耶。以無所得。無所得者．謂不入色聲香味觸法．不見有一法當情．則無
G103n2241_p0260a16_##所得。若無所得．如鼠入牛角．蚊咬鐵牛．則攀緣心斷矣。是則直以無所得為斷攀緣之具也。何謂無所得。
G103n2241_p0261a01_##謂離二種見。何謂離二種見則無所得。謂離內見外見。以內不見有五蘊身心．外不見有山河大地．則所
G103n2241_p0261a02_##見色與盲等．所聞聲與響等．故無所得也。是為有疾菩薩在病中自調及調眾生法也。雖然如是．非謂菩
G103n2241_p0261a03_##薩但能調伏其心．而已身尚有病苦也。其實菩薩為斷生老病苦．證菩薩菩提．而調伏其心。豈有菩薩調
G103n2241_p0261a04_##伏其心．而不兼斷生死者乎。若菩薩但能調伏其心．不能兼斷老病死苦．則於自己所修對治之法．為無
G103n2241_p0261a05_##慧利．不能斷割生死．若鉛刀木劍．為無用矣。不名菩薩。譬如勝怨．乃可稱勇。如是菩薩．雖住生死．而實兼
G103n2241_p0261a06_##除老病死苦者．方稱勇猛丈夫。不然．與凡夫何以異哉。
G103n2241_p0261a07_##<o><p>彼有疾菩薩應復作是念。如我此病非真非有。眾生病亦非真非有。作是觀時．於諸眾生若起愛見大悲．即
G103n2241_p0261a08_##應捨離。所以者何。菩薩斷除客塵煩惱而起大悲。愛見悲者．則於生死有疲厭心。若能離此．無有疲厭．在在
G103n2241_p0261a09_##所生．不為愛見之所覆也。所生無縛．能為眾生說法解縛。如佛所說。若自有縛．能解彼縛．無有是處。若自無
G103n2241_p0261a10_##縛．能解彼縛．斯有是處。是故菩薩不應起縛。何謂縛。何謂解。貪着禪味．是菩薩縛。以方便生．是菩薩解。
G103n2241_p0261a11_##<u><p,1>此明六住已下菩薩幻觀未純．不達眾生如幻。而忽生愛見．則度生不切．反成大病．不可不知。故有疾菩
G103n2241_p0261a12_##薩作念．如我之病非真有．則知眾生之病亦非真有。作是觀時．或有不能深達眾生實相．心生愛着．因此
G103n2241_p0261a13_##生悲．名愛見悲。若起愛見．譬如水中火發．急應捨離。所以者何。菩薩本為斷煩惱而起大悲。若一起愛見．
G103n2241_p0261a14_##則度生之心不勇．斷生死心亦不猛．而疲厭心於是乎生。當知此疲厭心．從愛見起。若離愛見．則無疲厭．
G103n2241_p0261a15_##在在所生不為愛見所覆．若親若寃皆得平等度脫矣。若愛見既除．法身既立．則所生無縛而能解人之
G103n2241_p0261a16_##縛．如世尊云自有縛而解人縛者無有是處．自無縛而解人縛者斯有是處。是故菩薩不應起愛見而自
G103n2241_p0262a01_##生纏縛也。然解與縛全在愛見之有無．故即以解縛明愛見也。所謂縛者．謂躭着禪味．不肯度生．是名為
G103n2241_p0262a02_##縛。所謂解者．謂不躭靜妙．以方便力．假諸貪愛．入於生死．是名為解。
G103n2241_p0262a03_##<o><p>又無方便慧縛．有方便慧解。無慧方便縛．有慧方便解。何謂無方便慧縛。謂菩薩以愛見心．莊嚴佛土．成就
G103n2241_p0262a04_##眾生。於空無相無作法中．而自調伏。是名無方便慧縛。何謂有方便慧解。謂不以愛見心．莊嚴佛土．成就眾
G103n2241_p0262a05_##生。於空無相無作法中．以自調伏而不疲厭。是名有方便慧解。何謂無慧方便縛。謂菩薩住貪欲瞋恚邪見
G103n2241_p0262a06_##等諸煩惱．而植眾德本。是名無慧方便縛。何謂有慧方便解。謂離諸貪欲瞋恚邪見等諸煩惱．而植眾德本．
G103n2241_p0262a07_##迴向阿耨多羅三藐三菩提。是名有慧方便解。文殊師利。彼有疾菩薩．應如是觀諸法。
G103n2241_p0262a08_##<u><p,1>肇曰．巧積眾德謂之方便。直達法相謂之慧。二種俱備謂之解。若無方便而有慧．若無慧而有方便．俱不
G103n2241_p0262a09_##免於縛也。所謂無方便慧縛者．謂六住已下．無相觀多．有相觀少。但心未純一。當其觀空．則心無所取着。
G103n2241_p0262a10_##及其出觀淨國化人．則生見取相．而有愛着。蓋拙於涉動．妙於淨觀．故言無方便而有慧也。有方便慧解
G103n2241_p0262a11_##者．謂七住已上．純無相觀．念念正受．二行俱備．涉有未始不空．觀空未始不有．故曰有方便慧也。無慧方
G103n2241_p0262a12_##便縛者．謂新學菩薩．不修正觀．不制煩惱．故無慧。能修德迴向．仰求大果．故有方便。有慧方便解者．謂能
G103n2241_p0262a13_##修正觀以制煩惱．又能植福德而迴向菩提．名有慧方便也。彼有疾菩薩應如是觀諸法．則不起愛見．不
G103n2241_p0262a14_##為法所縛矣。
G103n2241_p0262a15_##<o><p>又復觀身無常苦空非我．是名為慧。雖身有疾．常在生死饒益一切而不厭疲．是名方便。又復觀身．身不離
G103n2241_p0262a16_##病．病不離身．是病是身．非新非故．是名為慧。設身有疾．而不永滅．是名方便。文殊師利。有疾菩薩．應如是調
G103n2241_p0263a01_##伏其心。不住其中。亦復不住不調伏中。所以者何。若住不調伏心．是愚人法。若住調伏心．是聲聞法。是故菩
G103n2241_p0263a02_##薩不當住於調伏不調伏心。離此二法．是菩薩行。
G103n2241_p0263a03_##<u><p,1>前明愛見成三縛。一躭着禪味．二愛見度生．三愛見自修。此明菩薩處疾時．雙用慧方便以調心也。先以
G103n2241_p0263a04_##四念處觀身．是慧。在生死而不生疲厭．善涉險難．是方便。次觀身病不相離．謂身不離病．病不離身．離病
G103n2241_p0263a05_##無身．離身無病．非身先而病後．非病先而身後．是病非新．是身非故．不由現業．不由宿業．不知是身從何
G103n2241_p0263a06_##而來．不知是病從何而有．如是推求．即達實相．是名為慧。設身有疾．甘心與彼同疾而不證涅槃．是名方
G103n2241_p0263a07_##便。有疾菩薩雖如是調心．不住調伏中。亦不住不調伏中。若住不調伏中．與凡夫同。若住調伏中．與聲聞
G103n2241_p0263a08_##同。若二俱不住．則是菩薩中行之道矣。
G103n2241_p0263a09_##<o><p>在於生死不為汙行．住於涅槃不永滅度．是菩薩行。非凡夫行．非聖賢行．是菩薩行。非垢行．非淨行．是菩薩
G103n2241_p0263a10_##行。雖過魔行而現降伏眾魔．是菩薩行。求一切智．無非時求．是菩薩行。雖觀諸法不生．而不入正位．是菩薩
G103n2241_p0263a11_##行。雖觀十二緣起．而入諸邪見．是菩薩行。雖攝一切眾生．而不愛着．是菩薩行。雖樂遠離．而不依身心盡．是
G103n2241_p0263a12_##菩薩行。雖行三界．而不壞法性．是菩薩行。雖行於空．而植眾德本．是菩薩行。雖行無相．而度眾生．是菩薩行。
G103n2241_p0263a13_##雖行無作．而現受生．是菩薩行。雖行無起．而起一切善行．是菩薩行。雖行六波羅蜜．而遍知眾生心心數法．
G103n2241_p0263a14_##是菩薩行。雖行六通．而不盡漏．是菩薩行。雖行四無量心．而不貪着生於梵世．是菩薩行。雖行禪定解脫三
G103n2241_p0263a15_##昧．而不隨禪生．是菩薩行。雖行四念處．不畢竟永離身受心法．是菩薩行。雖行四正勤．而不捨身心精進．是
G103n2241_p0263a16_##菩薩行。雖行四如意足．而得自在神通．是菩薩行。雖行五根．而分別眾生諸根利鈍．是菩薩行。雖行五力．而
G103n2241_p0264a01_##樂求佛十力．是菩薩行。雖行七覺分．而分別佛之智慧．是菩薩行。雖行八正道．而樂行無量佛道．是菩薩行。
G103n2241_p0264a02_##雖行止觀助道之法．而不畢竟墮於寂滅．是菩薩行。雖行諸法不生不滅．而以相好莊嚴其身．是菩薩行。雖
G103n2241_p0264a03_##現聲聞辟支佛威儀．而不捨佛法．是菩薩行。雖隨諸法究竟淨相．而隨所應為現其身．是菩薩行。雖觀諸佛
G103n2241_p0264a04_##國土永寂如空．而現種種清淨佛土．是菩薩行。雖得佛道．轉於法輪．入於涅槃．而不捨於菩薩之道．是菩薩
G103n2241_p0264a05_##行。說是語時．文殊師利所將大眾．其中八千天子皆發阿耨多羅三藐三菩提心。
G103n2241_p0264a06_##<u><p,1>此下廣明菩薩處中不二之行也。在生死而為生死汙者．為凡夫。在涅槃而為涅槃縛者．為二乘。今處生
G103n2241_p0264a07_##死而不汙．住涅槃而不滅．是菩薩時中之行也。凡夫行者．謂善不善無動業也。二乘行者．謂空無相無願
G103n2241_p0264a08_##三解脫門也。今不墮凡夫之有為．不住二乘之無為．是菩薩時中之行也。凡夫處垢不入淨．二乘守淨不
G103n2241_p0264a09_##入垢．不即垢淨而不離垢淨者．是菩薩時中之行也。超過魔行而能現魔行以降魔．是菩薩借魔伏魔之
G103n2241_p0264a10_##行也。雖求如來一切種智．而不着佛求．不着法求．不入眾求．乃至不着一切處求．是菩薩無求之行也。雖
G103n2241_p0264a11_##知諸法無生．而不守正位．是菩薩不守位之行也。以三乘同觀無生．慧力弱者為無生縛．慧力強者超而
G103n2241_p0264a12_##不證。觀緣起者．所以斷自生他生共生無因生等諸邪見也。而反入邪見者．是菩薩入邪度邪之行也。豈
G103n2241_p0264a13_##緣覺所能乎。雖以四攝攝生而不生愛見者．是菩薩度生之行也。雖遠離身心而不依身心盡．是菩薩不
G103n2241_p0264a14_##居滅之行也。身心盡．即滅身．歸無．絕智．淪虛之謂。三界．謂法相也。雖行法相．而全相是性．故不壞法性是
G103n2241_p0264a15_##菩薩性相全收之行也。雖步步行空而處處植德．是菩薩空有雙彰之行也。雖行無相而能度生．不住無
G103n2241_p0264a16_##相．是菩薩非相非非相之行也。肇公云．若以無相為無相．無相即為相．捨有而之無．是猶逃峯而赴壑．俱
G103n2241_p0265a01_##不免於患矣。雖不作生死業．而能示受生死身．是菩薩如幻之行也。豈小乘觀三界如牢獄能之乎。雖行
G103n2241_p0265a02_##滅盡定．而起諸善行．是菩薩定動無礙之行也。豈守滅定而不移者能之乎。雖行六度．而念念禪那．盡知
G103n2241_p0265a03_##眾生心心數法．是菩薩動靜俱禪之行也。圓覺經云禪那明數門。心即心王．心數即心所也。雖行六通而
G103n2241_p0265a04_##不盡漏．是菩薩漏即無漏之行也。以菩薩觀漏即無漏．故能永處生死．與之同漏。豈以盡漏而自異於漏
G103n2241_p0265a05_##乎。雖行四無量心．而不貪着生梵世．是同乎天而不入乎天。豈天人之所能乎。雖修四禪四空八解脫三
G103n2241_p0265a06_##三昧．而不從一禪入一禪者．是隨其因而不欣其果。豈凡小所能乎。雖行四念處而不取證．是同其觀．不
G103n2241_p0265a07_##同其證。豈小乘所能乎。雖行四正勤而不捨。小乘行四勤．得果即捨。菩薩行四勤．盡未來際．無有間斷。同
G103n2241_p0265a08_##其勤而不同其捨。豈跛驢心慧者所能乎。四如意足．為神通因。菩薩雖行小乘神通因．而得自在神通之
G103n2241_p0265a09_##果。是同其因而不證其果。豈神通十八變者能之乎。小乘但知已根．不知人根。菩薩知已知人．故能分別
G103n2241_p0265a10_##諸根利鈍．應機發藥．彼此俱順。豈二乘能之乎。雖行小乘根力覺道．其志則在學佛十力佛智慧及無量
G103n2241_p0265a11_##佛道也。繫心一緣．謂之止。深究生滅．謂之觀。小乘修止觀．則證寂滅。菩薩隨順而行．不證其果。豈二乘所
G103n2241_p0265a12_##能乎。雖修無相行．而以相好莊嚴其身。豈守無相者所能乎。雖行小乘威儀而不捨大乘．是菩薩而比丘
G103n2241_p0265a13_##者。豈二乘所能乎。究竟淨相．超乎形象。而能隨類以現象。豈小乘所能乎。雖觀佛土如空．不宜現土．而能
G103n2241_p0265a14_##隨業以現土。豈二乘所能乎。雖得佛道轉法輪入涅槃．而能帶果行因．不捨生死。豈二乘能之乎。如上所
G103n2241_p0265a15_##說．悉是龍象所堪．非兔馬之所能。故八千天子皆發無上菩提之心。正如張僧繇畫龍．纔一點眼．便昂首
G103n2241_p0265a16_##飛去。而鶖子等依然叉手侍立．故淨名不得不以神通激之。</u>
G103n2241_p0266a01_##<Q1>維摩詰所說經不思議品第六
G103n2241_p0266a02_##<u><p,1>此品專為二乘坐守勝妙境界．半步不移．雖見二大士對談菩薩妙行．而無一念賈勇之心．罔若不聞．不
G103n2241_p0266a03_##異雙丸塞耳．片葉遮睛之日．故思牀座。淨名不得已．以神通力接之．亦是投其所好也。若使會中有一人
G103n2241_p0266a04_##如小釋迦者在．則曰神通則不無．佛法須是老僧。直教淨名滿面慚惶．懡㦬而退。
G103n2241_p0266a05_##<o><p>爾時舍利弗見此室中無有牀座．作是念。斯諸菩薩大弟子眾．當於何坐。長者維摩詰知其意．語舍利弗言。
G103n2241_p0266a06_##云何仁者．為法來耶．求牀座耶。舍利弗言。我為法來．非為牀座。維摩詰言。唯．舍利弗。夫求法者．不貪軀命．何
G103n2241_p0266a07_##况牀座。夫求法者．非有色受想行識之求．非有界入之求．非有欲色無色之求。唯．舍利弗。夫求法者．不着佛
G103n2241_p0266a08_##求．不着法求．不着眾求。夫求法者．無見苦求．無斷集求．無造盡證修道之求。所以者何。法無戲論。若言我當
G103n2241_p0266a09_##見苦斷集證滅修道．是則戲論．非求法也。唯．舍利弗。法名寂滅。若行生滅．是求生滅．非求法也。法名無染。若
G103n2241_p0266a10_##染於法．乃至涅槃．是則染着．非求法也。法無行處。若行於法．是則行處．非求法也。法無取捨．若取捨法．是則
G103n2241_p0266a11_##取捨．非求法也。法無處所．若着處所．是則着處．非求法也。法名無相。若隨相識．是則求相．非求法也。法不可
G103n2241_p0266a12_##住。若住於法．是則住法．非求法也。法不可見聞覺知。若行見聞覺知．是則見聞覺知．非求法也。法名無為。若
G103n2241_p0266a13_##行有為．是求有為．非求法也。是故舍利弗。若求法者．於一切法應無所求。說是語時．五百天子於諸法中得
G103n2241_p0266a14_##法眼淨。
G103n2241_p0266a15_##<u><p,1>淨名初以神力空室去侍．唯置一牀為一經一會之張本。空室去侍．文殊已問明其故矣。而不問置一牀
G103n2241_p0266a16_##者．留與身子作念．始得闡明其事。今身子果見空無牀座．私自作念．此諸菩薩大弟子當於何坐。此是鶖
G103n2241_p0267a01_##子推已之疲以察眾心之亦疲也。殊不知菩薩聽受深法．經百千刼．猶如食頃．無有疲倦．不思牀座。身子
G103n2241_p0267a02_##小根．雖見二大士說法．不合其機．而體倦神疲．有止息想．故思牀座。居士是心通人．未點先知。故問之曰。
G103n2241_p0267a03_##仁者今日來此．是為法來．為牀座來。鶖子據實而答．我為法來．豈為牀座。不知作念思坐．已是向外馳求．
G103n2241_p0267a04_##即非為法。故居士先責其貪牀座以去其馳求之心．而後示以無求之道。故曰夫真心求法者．尚不貪軀
G103n2241_p0267a05_##命．况貪牀座乎。如童子求偈而捨身．神光立雪而斷臂．是也。夫求法者．不向五蘊中求．不向界入中求．不
G103n2241_p0267a06_##向三界中求。此去向世法中馳求也。夫求法者．不着佛求．不着法求．不着眾求。此去向出世法中馳求也。
G103n2241_p0267a07_##故百丈云．佛是無求法．求之即乖。理是無求理．求之即失。若着無求．即同於有求。故求法者．尚不許着無
G103n2241_p0267a08_##求．况有求乎。夫求法者．不向四諦中求。以四諦是戲論法。故求四諦．即求戲論．非求法也。由鶖子坐戲論
G103n2241_p0267a09_##病．故特遣之。既與發明不當向外馳求．下復示其所以不可求之故。法名寂滅。一着求心．便墮生滅．非寂
G103n2241_p0267a10_##滅矣。法名無染。一起求心．即成汙染．非無染矣。故融大師云．若有一法勝過涅槃．我說亦如夢幻。以但形
G103n2241_p0267a11_##文彩．即屬染汙故。法無行處。以十方無壁．四面無門．無思路故。若起求心．即墮心行．非無行也。法無取捨。
G103n2241_p0267a12_##若起求心．是墮取捨．非求法也。思益經云．譬如虛空．有人畏空．捨空而走．在所至處．不離虛空。又如有人．
G103n2241_p0267a13_##求索虛空．東西馳走．我欲得空．我欲得空．是人但說虛空名字而不得空．於空中行而不見空。故永嘉云
G103n2241_p0267a14_##取不得捨不得也。法無處所。不在內外中間。若起求心．便落方所。若着方所．是求方所．非求法也。法名無
G103n2241_p0267a15_##相。以無自相共相有無一異等相故。若起求心．是求種種差別相．非求法也。法不可住。從無住本．建立諸
G103n2241_p0267a16_##法．故無住相。若起求心．求無住法．便成住法．非無住也。法非見聞覺知。以靈光獨耀．逈脫根塵故。若向見
G103n2241_p0268a01_##聞覺知求法．是求見聞覺知．非求法也。法名無為。無造作故。若起求心．即墮有為．非無為也。故知求法者．
G103n2241_p0268a02_##於一切法應無所求。以無所求．是真求法。馬祖云．汝等諸人各各信自心是佛．此心即是佛心。夫求法者．
G103n2241_p0268a03_##應無所求。心外無別佛。佛外無別心。不取善。不取惡。淨穢兩邊．俱不依怙。達罪性空。念念不可得。無自性
G103n2241_p0268a04_##故。若了此義．便可隨時吃飯。長養聖胎。任運過時。更有何事。是知有法可求．有道可行．皆失心王自宗之
G103n2241_p0268a05_##義。若單刀直入．凡聖情盡．安樂妙常。離此起心．皆成疲苦。
G103n2241_p0268a06_##<o><p>爾時長者維摩詰問文殊師利。仁者遊於無量千萬億阿僧祇國。何等佛土有好上妙功德成就師子之座。
G103n2241_p0268a07_##文殊師利言。居士。東方度三十六恆河沙國．有世界名須彌相。其佛號須彌燈王。今現在彼。佛身長八萬四
G103n2241_p0268a08_##千由旬。其師子座高八萬四千由旬。嚴飾第一。於是長者維摩詰現神通力。即時彼佛遣三萬二千師子之
G103n2241_p0268a09_##座．高廣嚴淨．來入維摩詰室。諸菩薩大弟子釋梵四天王等昔所未見。其室廣博．悉皆包容三萬二千師子
G103n2241_p0268a10_##座．無所妨礙。於毘離耶城及閻浮提四天下亦不迫迮．悉見如故。
G103n2241_p0268a11_##<u><p,1>去其求心．然後借座燈王．入於丈室．正以不思議神力眩其耳目奪其視聽也。淨名心知燈王有嚴好座．
G103n2241_p0268a12_##乃故問文殊而令文殊揀擇。亦是推重文殊．令眾會取信也。世界名須彌相佛號須彌燈王者．以須彌出
G103n2241_p0268a13_##水八萬四千由旬．而佛身與須彌等．世界狀亦如須彌故也。長者現通．佛遣三萬二千師子座入淨名室。
G103n2241_p0268a14_##其實三萬二千師子座元不曾離淨名室中。本未嘗來。亦對小乘現來相耳。華嚴論云．為權教聲聞菩薩
G103n2241_p0268a15_##等。見道未真．自他未亡．所現神變．依根所見．皆有往來分劑限量。又是一時之間．神力變化．起諸小根．令
G103n2241_p0268a16_##漸增進．非是法爾力也。其室廣博無所妨礙而毘耶城亦不迫迮悉見如故．正見丈室容三萬二千師子
G103n2241_p0269a01_##座．座亦不小．室亦不大。此即十玄門中廣狹自在無礙不思議門也。若佇思其間．即成妨礙矣。由前二大
G103n2241_p0269a02_##士對談不二．未見其相．故以不思議神力現不二相以示之。亦見二乘心量狹小．於諸菩薩遊戲神通不
G103n2241_p0269a03_##生好樂。故以神通竦動二乘行菩薩行耳。故知大小相容．廣狹無礙．皆是不思議境界。若毫釐有差．便天
G103n2241_p0269a04_##地懸隔。此無求之後．繼之以不思議者．有以哉。
G103n2241_p0269a05_##<o><p>爾時維摩詰語文殊師利就師子座．與諸菩薩上人俱坐。當自立身如彼座像。其得神通菩薩．即自變形為
G103n2241_p0269a06_##四萬二千由旬．坐師子座。諸新發意菩薩及大弟子皆不能昇。爾時維摩詰語舍利弗就師子座。舍利弗言。
G103n2241_p0269a07_##居士。此座高廣．吾不能昇。維摩詰言。唯．舍利弗。為須彌燈王如來作禮．乃可得坐。於是新發意菩薩及大弟
G103n2241_p0269a08_##子即為須彌燈王如來作禮．便得坐師子座。舍利弗言。居士。未曾有也。如是小室．乃容受此高廣之座．於毘
G103n2241_p0269a09_##耶離城無所妨礙．又於閻浮提聚落城邑及四天下諸天龍王鬼神宮殿亦不迫迮。
G103n2241_p0269a10_##<u><p,1>座高八萬四千由旬。得通菩薩超心量故．即能變形為四萬二千由旬．皆得就座。以此座是上妙功德所
G103n2241_p0269a11_##成就故。新學菩薩及諸弟子無此功德．皆不能昇。小乘神通．至此皆使不上．一時折倒。淨名心知二乘力
G103n2241_p0269a12_##不能昇．乃故令其就座者．激之也。鶖子雖是心量褊淺．口真心直．毫無隱諱。答云此座高廣我不能昇．不
G103n2241_p0269a13_##知自己心自下劣．非座高廣也。淨名却用權巧．令其作禮燈王方可得座。亦是密啓其歸心佛慧．藉佛神
G103n2241_p0269a14_##力．乃可就坐。非汝力所能昇也。於是菩薩弟子皆依教作禮．便得就坐。雖然如此．也被淨名當面諱却。殊
G103n2241_p0269a15_##不知未作禮前．何曾離却燈王座來。舍利弗歎未曾有．如此小室乃能容此高廣之座等。鶖子雖登高座．
G103n2241_p0269a16_##依舊狄三。
G103n2241_p0270a01_##<o><p>維摩詰言。唯．舍利弗。諸佛菩薩有解脫名不可思議。若菩薩住是解脫者．以須彌之高廣內芥子中．無所增
G103n2241_p0270a02_##減。須彌山王．本相如故。而四天王忉利諸天不覺不知己之所入。唯應度者乃見須彌入芥子中。是名不可
G103n2241_p0270a03_##思議解脫法門。又以四大海水入一毛孔。不嬈魚鼈黿鼉水性之屬。而彼大海本性如故。諸龍鬼神阿修羅
G103n2241_p0270a04_##等．不覺不知己之所入。於此眾生亦無所嬈。又舍利弗。住不可思議解脫菩薩．斷取三千大千世界．如陶家
G103n2241_p0270a05_##輪。著右掌中．擲過恆沙世界之外。其中眾生不覺不知已之所往。又復還置本處。都不使人有往來想。而此
G103n2241_p0270a06_##世界本相如故。又舍利弗。或有眾生樂久住世而可度者。菩薩即演七日以為一劫。令彼眾生謂之一刼。或
G103n2241_p0270a07_##有眾生不樂久住而可度者。菩薩即促一刼以為七日。令彼眾生謂之七日。又舍利弗。住不可思議解脫菩
G103n2241_p0270a08_##薩．以一切佛土嚴飾之事．集在一國．示於眾生。又菩薩以一切佛土眾生置之右掌．飛到十方遍示一切．而
G103n2241_p0270a09_##不動本處。又舍利弗。十方眾生供養諸佛之具．菩薩於一毛孔皆令得見。又十方國土所有日月星宿．於一
G103n2241_p0270a10_##毛孔普使見之。又舍利弗。十方世界所有諸風．菩薩悉能吸着口中．而身不損。外諸樹木亦不摧折。又十方
G103n2241_p0270a11_##世界刼盡燒時．以一切火內於腹中。火事如故．而不為害。又於下方過恆河沙等諸佛世界．取一佛土．舉着
G103n2241_p0270a12_##上方過恆河沙無數世界．如持針鋒舉一棗葉．而無所嬈。又舍利弗。住不可思議解脫菩薩．能以神通現作
G103n2241_p0270a13_##佛身。或現辟支佛身。或現聲聞身。或現帝釋身。或現梵王身。或現世主身。或現轉輪聖王身。又十方世界所
G103n2241_p0270a14_##有眾聲．上中下音．皆能變之令作佛聲．演出無常苦空無我之音。及十方諸佛所說種種之法．皆於其中．普
G103n2241_p0270a15_##令得聞。舍利弗。我今略說菩薩不可思議解脫之力。若廣說者．窮刼不盡。
G103n2241_p0270a16_##<u><p,1>鶖子但見小能容大．不知所以。故居士發明此義。解脫名不可思議者．正謂不可以大小心量卜度也。此
G103n2241_p0271a01_##解脫唯七地已上菩薩方得有此。以七地純無相觀．念念入滅正受。八地得無生忍．一切心意意識悉皆
G103n2241_p0271a02_##不起。故若菩薩住此解脫．即芥子納須彌．而須彌不小．芥子不大。大小歷然．各不壞本相。而四天忉利諸
G103n2241_p0271a03_##天住須彌者．皆不知自己入芥孔中。唯是應得度者．乃見須彌入芥孔耳。此豈思量分別所能知乎。大經
G103n2241_p0271a04_##云．金剛圍山數無量．悉能安置一毛端．欲知至大有小相．菩薩以此初發心。昔汝州刺史李渤問歸宗云．
G103n2241_p0271a05_##教中所言須彌納芥子即不問．芥子納須彌莫是妄語否。師曰．人傳使君讀萬卷書是否。曰．是。師曰．摩頂
G103n2241_p0271a06_##至足．如椰子大。萬卷書向甚麼處安着。渤俛首不答。又以四大海水入一毛孔．水族不嬈．大海如故。古德
G103n2241_p0271a07_##所謂眼裏着得須彌山耳裏着得大海水也。又取大千世界着掌中．擲大千外．而眾生不知其往。還置本
G103n2241_p0271a08_##處．眾生亦不知其來。所謂大地山河．皆成戲具．而彼不知。正如人在夢中．隨人𥳽弄．殊不覺知。覺而後知
G103n2241_p0271a09_##其為人𥳽弄也。眾生樂久住世間者．即演七日為一劫．令彼眾生謂之一劫。不樂久住者．促一劫為七日．
G103n2241_p0271a10_##令彼眾生謂之七日。此非念劫圓融者．能如是乎。故大經云．過去無量劫．安置未來今．未來無量劫．安置
G103n2241_p0271a11_##過去世．非長亦非短．解脫人所行。又云．如人睡夢中．造作種種事．雖經億千劫．一夜未終盡。又以佛國土
G103n2241_p0271a12_##嚴飾之事集一國示於眾生．如移妙喜來娑婆界示諸大眾是也。又能吸風於口而身不損．納火於腹而
G103n2241_p0271a13_##不為害．非坎離消長於一身風雲發泄於七竅者．能如是乎。已上總明以世界為戲具。又舍下．以身為戲
G103n2241_p0271a14_##具。以無心無緣．自在成就．若三十二應之類。又十下．以口業為戲具。故結曰略說菩薩神通如是而已。若
G103n2241_p0271a15_##廣說之．不可窮盡。
G103n2241_p0271a16_##<o><p>是時大迦葉聞說菩薩不可思議解脫法門．歎未曾有。謂舍利弗。譬如有人．於盲者前．現眾色像．非彼所見。
G103n2241_p0272a01_##一切聲聞．聞是不可思議解脫法門．不能解了．為若此也。智者聞是．其誰不發阿耨多羅三藐三菩提心。我
G103n2241_p0272a02_##等何為永斷其根。於此大乘．已如敗種。一切聲聞．聞是不可思議解脫法門．皆應號泣．聲震三千大千世界。
G103n2241_p0272a03_##一切菩薩應大欣慶．頂受此法。若有菩薩信解不可思議解脫法門者．一切魔眾無如之何。大迦葉說此語
G103n2241_p0272a04_##時．三萬二千天子皆發阿耨多羅三藐三菩提心。
G103n2241_p0272a05_##<u><p,1>大迦葉自激勵．兼激勵人．皆是旁敲。所謂打草驚蛇也。現眾色於盲者前．所謂瞽者無以與乎青黃黼黻
G103n2241_p0272a06_##之觀也。一切聲聞不能解了者．大聲不入於里耳也。智者聞是誰不發心者．則知聞此而不發心者．皆愚
G103n2241_p0272a07_##癡瞢董人也。我等何為永斷善根等者．是自激而兼激同類也。何為二字有味。言我見之亦生好樂．似亦
G103n2241_p0272a08_##可進．何為不進．甘作焦芽敗種之流哉。一切聲聞皆應號泣者．自恨終身不得故。一切菩薩應欣慶者．自
G103n2241_p0272a09_##知有分．不向外馳故。此等抑揚激勵．若出淨名口．便不覺妙。出迦葉口中．尤覺有力。立使在會異人鼓動
G103n2241_p0272a10_##生色。妙矣哉。三萬二千天子發菩提心．一激之力歟。然而小乘如故．全無踊躍．所謂幾多頭角成龍去．螃
G103n2241_p0272a11_##蟹依然努眼睛也。
G103n2241_p0272a12_##<o><p>爾時維摩詰語大迦葉。仁者。十方無量阿僧祇世界中作魔王者．多是住不可思議解脫菩薩。以方便力故
G103n2241_p0272a13_##教化眾生．現作魔王。又迦葉。十方無量菩薩。或有人從乞手足耳鼻．頭目髓腦．血肉皮骨．聚落城邑．妻子奴
G103n2241_p0272a14_##婢．象馬車乘．金銀瑠璃硨磲碼碯珊瑚琥珀真珠珂貝．衣服飲食。如此乞者．多是住不可思議解脫菩薩。以
G103n2241_p0272a15_##方便力而往試之．令其堅固。所以者何。住不可思議解脫菩薩．有威德力．故行逼迫。示諸眾生如是難事。凡
G103n2241_p0272a16_##夫下劣．無有力勢．不能如是逼迫菩薩。譬如龍象蹴蹋．非驢所堪。是名住不可思議解脫菩薩智慧方便之
G103n2241_p0273a01_##門。
G103n2241_p0273a02_##<u><p,1>淨名聽音識曲．見大迦葉有悔心之萌．故為彼說十方世界作魔王者皆是住不思議解脫菩薩。為度生
G103n2241_p0273a03_##故．以方便力示現魔王．非真魔也。然淨名讚魔王者．正欲迦葉捨佛界而入魔界也。以彼小乘．但肯入佛．
G103n2241_p0273a04_##不肯入魔．不能事事無礙。菩薩入佛入魔．無不可者。故得竿木隨身．逢場作戲。故前文云為與眾魔作諸
G103n2241_p0273a05_##勞侶方可取食也。下明何等魔王即是菩薩所現。故歷指從人乞手足頭目髓腦國城妻子等物．皆是解
G103n2241_p0273a06_##脫菩薩現魔王身而往試之．固其道意。何故必是解脫菩薩所現。以菩薩有威足以折人．有德足以攝人．
G103n2241_p0273a07_##能行難行．故能強逼菩薩行難行事．以成就菩提耳。若非菩薩所化．設是下劣魔王．自無威德．自不能行
G103n2241_p0273a08_##難行事。尚不敢親近菩薩．安能逼迫菩薩行難行之事耶。故知強菩薩以難行事者．必是解脫菩薩有此
G103n2241_p0273a09_##大力．非劣魔所堪也。正如龍象蹴蹋．豈跛驢所能哉。所以釋迦讚調達為善知識者．豈非因中強逼如來
G103n2241_p0273a10_##行忍辱者歟。故宗鏡云．此乃無盡妙智．非淺智所知。性起法門．豈劣解所識。燕雀焉能測鴻鵠之志．井蛙
G103n2241_p0273a11_##寧能識滄海之淵。如師子大哮吼．狸不能為。如香象所荷擔．驢不能勝。故知此法門者．非有思議者所能
G103n2241_p0273a12_##及也。</u>
G103n2241_p0273a13_##<Q1>維摩詰所說經觀眾生品第七
G103n2241_p0273a14_##<u><p,1>由前文．於諸眾生．不應起愛見大悲。愛見悲者．則於生死有疲厭心。既不容以愛見觀眾生．當以何法觀
G103n2241_p0273a15_##眾生．而度生方切．不生疲厭。此品正告以觀眾生法也。若以愛見觀眾生．既有可愛．必有可憎。若我愛者
G103n2241_p0273a16_##便欲濟度．則我憎者必生疲厭矣。若以如幻觀眾生．既不見有眾生可憎．亦不見有眾生可愛。既無憎愛．
G103n2241_p0274a01_##何有疲厭。易曰．觀我生．觀民也。觀民者．謂觀一切眾生具有如來智慧德相．何愛何憎。觀民如此．觀我亦
G103n2241_p0274a02_##然。是則不見我為能度．彼為所度．雖終日度生．不見生之可度矣。若夫二乘之厭生不度．菩薩之愛生而
G103n2241_p0274a03_##度．皆童觀窺觀之流．非若觀我生之菩薩也。此菩薩度生之要門．故於此發之。
G103n2241_p0274a04_##<o><p>爾時文殊師利問維摩詰言。菩薩云何觀於眾生。維摩詰言。譬如幻師．見所幻人。菩薩觀眾生為若此。如智
G103n2241_p0274a05_##者見水中月。如鏡中見其面像。如熱時𦦨。如呼聲響。如空中雲。如水聚沫。如水上泡。如芭蕉堅。如電久住。如
G103n2241_p0274a06_##第五大。如第六陰。如第七情。如十三入。如十九界。菩薩觀眾生為若此。如無色界色。如燋穀芽。如須陀洹身
G103n2241_p0274a07_##見。如阿那含入胎。如阿羅漢三毒。如得忍菩薩貪恚毀禁。如佛煩惱習。如盲者見色。如入滅盡定出入息。如
G103n2241_p0274a08_##空中鳥跡。如石女兒。如化人煩惱。如夢所見已寤。如滅度者受身。如無烟之火。菩薩觀眾生為若此。
G103n2241_p0274a09_##<u><p,1>淨名自謂．於諸眾生．若起愛見大悲．即應捨離。故文殊云菩薩愛眾生如愛己子．故能拯眾生於水火．不
G103n2241_p0274a10_##生疲厭。今既不以愛見觀．當用何等法以觀之乎。答若以愛見觀．未免有着．而心不普。當如幻師見幻人．
G103n2241_p0274a11_##了無憎愛。是菩薩觀生法也。故金剛經云．如來說非眾生是名眾生。又云如是滅度無量眾生．實無眾生
G103n2241_p0274a12_##得滅度者。此由無憎愛．故能如是。菩薩觀生．當如智者之見水月鏡像．豈得認以為真乎。如因熱而生𦦨．
G103n2241_p0274a13_##𦦨非真𦦨。因聲答響．響豈真響。因空而有雲．雲豈真雲。因水而有沫．沫非真沫。因水有泡．泡非真泡。如芭
G103n2241_p0274a14_##蕉之堅。如電光之住。如五大六陰七情十三入十九界之本無。菩薩觀生為若此。又如無色界之色．銷礙
G103n2241_p0274a15_##入空故。如燋芽．無生機故。如須陀洹身見。須陀洹此云預流。因斷身見而證初果．故無身見。阿那含此云
G103n2241_p0274a16_##不來。以斷欲界殘思．不來欲界受生．故不入胎。阿羅漢此云殺賊。已殺盡三毒故。如八地菩薩得無生忍．
G103n2241_p0275a01_##尚不起菩提涅槃心．何有貪恚毀禁乎。如來五住盡而二死亡．豈有煩惱習乎。如盲者之見色．如滅定人
G103n2241_p0275a02_##六識已滅．無出入息。以識動息動．識滅息滅．心息相依故。空鳥本無跡。石女本無兒。如夢所見已寤。如夢
G103n2241_p0275a03_##中人夢時非無．及至於醒．了不可得故。如滅度受身．以無三界生緣故。如無煙之火．有火必有煙故。菩薩
G103n2241_p0275a04_##觀眾生為若此。已上共三十喻。前十五喻喻眾生幻有。後十五喻喻眾生本無。
G103n2241_p0275a05_##<o><p>文殊師利言。若菩薩作是觀者．云何行慈。維摩詰言。菩薩作是觀已。自念我當為眾生說如斯法。是即真實
G103n2241_p0275a06_##慈也。行寂滅慈．無所生故。行不熱慈．無煩惱故。行等之慈．等三世故。行無諍慈．無所起故。行不二慈．內外不
G103n2241_p0275a07_##合故。行不壞慈．畢竟盡故。行堅固慈．心無毀故。行清淨慈．諸法性淨故。行無邊慈．如虛空故。行阿羅漢慈．破
G103n2241_p0275a08_##結賊故。行菩薩慈．安眾生故。行如來慈．得如相故。行佛之慈．覺眾生故。行自然慈．無因得故。行菩提慈．等一
G103n2241_p0275a09_##味故。行無等慈．斷諸愛故。行大悲慈．導以大乘故。行無厭慈．觀空無我故。行法施慈．無遺惜故。行持戒慈．化
G103n2241_p0275a10_##毀禁故。行忍辱慈．護彼我故。行精進慈．荷負眾生故。行禪定慈．不受味故。行智慧慈．無不知時故。行方便慈．
G103n2241_p0275a11_##一切示現故。行無隱慈．直心清淨故。行深心慈．無雜行故。行無誑慈．不虛假故。行安樂慈．令得佛樂故。菩薩
G103n2241_p0275a12_##之慈．為若此也。文殊師利又問。何謂為悲。答曰。菩薩所作功德．皆與一切眾生共之。何謂為喜。答曰。有所饒
G103n2241_p0275a13_##益．歡喜無悔。何謂為捨。答曰。所作福祐．無所希望。
G103n2241_p0275a14_##<u><p,1>文殊謂菩薩度生．率以慈愛為首．故以慈觀緣眾生。若以鏡像水月觀．則慈心何所寄乎。答眾生本來如
G103n2241_p0275a15_##鏡像水月．由無明障隔．妄執以為實我．造種種業．輪轉生死。作是觀時．自念我當為彼說如是法．令其自
G103n2241_p0275a16_##悟四大本空．五蘊不實．如鏡像水月陽𦦨水泡等．此即菩薩真實為眾生．名真實慈。誰謂慈心無寄托乎。
G103n2241_p0276a01_##故知菩薩行慈．雖慈愛緣生．實達眾生本空．即以此法導之同入空門耳。非有心緣之愛之也。故思益言．
G103n2241_p0276a02_##不生眾生想．乃名行慈。若以有心緣．便落愛見．生疲厭矣。故菩薩行慈．皆從寂滅心中流出．名寂滅慈。從
G103n2241_p0276a03_##無熱惱心中流出．名無熱慈。以有愛見．則有煩惱。若無愛見．無煩惱故。行等之慈．從平等心中流出故。若
G103n2241_p0276a04_##有愛見．則不平等。若無愛見．三世眾生悉等觀故。行無諍慈。若有愛見．諍心便起。若無愛見．心不起故。行
G103n2241_p0276a05_##不二慈。若有愛見．即有我人．便成二法．不成一體．不相合故。行不壞慈。有相則有壞．無相則無壞．有相則
G103n2241_p0276a06_##有盡．無相則無盡故。行堅固慈。若有愛見．則不堅固。若無愛見．心如金剛．不可毀故．行清淨慈．與諸法性
G103n2241_p0276a07_##同清淨故。行無邊慈．無所不覆如虛空故。行羅漢慈．能破眾生煩惱賊故。行菩薩慈．能導眾生出於苦海
G103n2241_p0276a08_##身心皆安故。行如來慈．能令眾生入真如故。行佛之慈．覺悟眾生出生死故。行自然慈．從自己胸中流出
G103n2241_p0276a09_##不隨愛見生起故。行菩提慈．等視眾生皆一味故。行無等慈．斷諸愛故。六住已下菩薩皆由愛見起慈．皆
G103n2241_p0276a10_##可與等。若無愛見．此慈起絕．故名無等。行大悲慈．拔諸苦難導以大乘故。行無厭慈．疲厭之心出於有我。
G103n2241_p0276a11_##若無[<□>>有]我．於生死中無疲厭故。行法施慈．隨機開利不惜法財故。行持戒慈．化毀禁眾生不犯禁故。行忍
G103n2241_p0276a12_##辱慈。護己護人內外不傷故。行精進慈．荷負一切至彼岸故。行禪定慈．不以世心貪愛世味故。行智慧慈．
G103n2241_p0276a13_##適時行化不錯謬故。行方便慈．無剎不現故。行無隱慈．開口見膽不藏匿故。行深心慈．唯行佛事不雜行
G103n2241_p0276a14_##故。行無誑慈．心真實故。行安樂慈得佛究竟法樂故。菩薩之慈．如是而已。下復因慈而及餘三。故問何謂
G103n2241_p0276a15_##為悲。菩薩所作功德．不為已身．悉以囘施眾生。此即菩薩大悲也。故思益以不生法想為行悲。何謂為喜。
G103n2241_p0276a16_##菩薩凡有一毫饒益眾生事．則睟面盎背．歡喜無悔。此即菩薩大喜也。故思益以不生我想為喜。何謂為
G103n2241_p0277a01_##捨。凡所作福皆悉囘施而不望報。此即菩薩大捨也。思益以不生彼我想為捨。聲聞雖行此四．不能實益
G103n2241_p0277a02_##眾生。菩薩能實益眾生．故總名大也。
G103n2241_p0277a03_##<o><p>文殊師利又問。生死有畏．菩薩當何所依。維摩詰言。菩薩於生死畏中．當依如來功德之力。文殊師利又問。
G103n2241_p0277a04_##菩薩欲依如來功德之力．當於何住。答曰。菩薩欲依如來功德力者．當住度脫一切眾生。又問。欲度眾生．當
G103n2241_p0277a05_##何所除。答曰。欲度眾生．除其煩惱。又問。欲除煩惱．當何所行。答曰。當行正念。又問。云何行於正念。答曰。當行
G103n2241_p0277a06_##不生不滅。又問。何法不生．何法不滅。答曰。不善不生。善法不滅。又問。善不善孰為本。答曰。身為本。又問。身孰
G103n2241_p0277a07_##為本。答曰。欲貪為本。又問。欲貪孰為本。答曰。虛妄分別為本。又問。虛妄分別孰為本。答曰。顛倒想為本。又問。
G103n2241_p0277a08_##顛倒想孰為本。答曰。無住為本。又問。無住孰為本。答曰。無住則無本。文殊師利。從無住本．立一切法。
G103n2241_p0277a09_##<u><p,1>前明菩薩愛眾生．則墮愛見大悲。當以鏡像水月觀眾生．則愛見不起矣。此問菩薩於生死有畏當以何
G103n2241_p0277a10_##法為依怙乃能處生死而不畏也。答云生死畏中當依如來功德之力。若準常途．或念佛或參禪．或持戒
G103n2241_p0277a11_##布施等．皆[<□>>是]如來功德之力。故先德云．生死中有佛即不迷生死。然此中以度生為如來功德力也。愛與
G103n2241_p0277a12_##畏．是菩薩度生大病。愛則心疲。畏則心怯。故詳辨菩薩度生不可有愛．而又辨不可有畏也。又問住心何
G103n2241_p0277a13_##處是依如來功德之力。答曰欲依如來功德．正當住於度生。此句是對二乘不肯度生之妙藥。又問度生
G103n2241_p0277a14_##者先除何物。答曰先除煩惱。煩惱即潤生無明。斷此煩惱．便出三界。又問欲斷煩惱．令彼行何等行方得
G103n2241_p0277a15_##斷除。答當行正念。正念者．不念色聲香味觸法而直念真如．則煩惱不斷而自斷．非以觀力除也。又問云
G103n2241_p0277a16_##何行於正念。答當行不生不滅名行正念。不生不滅．即是真如。但有纖毫念起．即墮生滅．非行正念。又問
G103n2241_p0278a01_##何法名為不生何法名為不滅。答煩惱本空名不生．善法本具名不滅。又問善不善孰為本。答皆以五陰
G103n2241_p0278a02_##身為本。如見人生恭敬．是此身。見人生傲慢．亦是此身故。又問此身孰為本。答欲貪為本。一切眾生皆以
G103n2241_p0278a03_##婬欲正性命故。又問欲貪孰為本。答虛妄分別為本。法無美惡．由根塵相對而生。虛妄分別．乃知美之為
G103n2241_p0278a04_##美惡之為惡。惡者厭而生憎．美者樂而生愛。此貪欲所由生也。又問虛妄分別孰為本。答顛倒想為本。以
G103n2241_p0278a05_##顛倒妙圓真淨妙心轉而為識．故對根塵而起分別也。又問顛倒想孰為本。答無住真心為本。由迷無住
G103n2241_p0278a06_##真心．不覺而有其念。轉此無住真心而為業識．故有顛倒想。有業識顛倒想而有根塵．引起虛妄分別。故
G103n2241_p0278a07_##有智相相續相執取相計名字相等因六粗相現．而起貪愛。有欲貪而後感此五蘊之身．有身而後作善
G103n2241_p0278a08_##作惡。故有善惡二心生起。於是惑業習襲．報應綸輪矣。故欲斷善惡二心．當行不生不滅。所謂善惡都莫
G103n2241_p0278a09_##思量．自然得入心體。欲入不生不滅．當正念真如．不外念境界。由不外念境界而內念真如．則煩惱自除。
G103n2241_p0278a10_##煩惱除而生可度。故能度生．即是依如來功德之力矣。又問此無住者以何為本。答既曰無住．無住即無
G103n2241_p0278a11_##本矣。故結之曰．一切諸法皆依無住真心流出。由其無住．故能隨緣不變．不變隨緣。在染而染．處淨而淨．
G103n2241_p0278a12_##在天而天．處人而人．在凡而凡．居聖而聖。如是則知染淨人天凡聖涅槃生死等法．皆是真心所現影像。
G103n2241_p0278a13_##豈可以生死涅槃染淨等法分而為二．乃有畏生死而樂涅槃哉。故知無明實性即佛性．幻化空身即法
G103n2241_p0278a14_##身也。二大士眉毛廝結．落艸盤桓．至此則嘔心吐膽．毫無餘蘊矣。下文三十二菩薩所談不二法門．皆是
G103n2241_p0278a15_##發明無住為本。即淨名種種現通．無非皆從無住本流出也。
G103n2241_p0278a16_##<o><p>時維摩詰室有一天女．見諸天人．聞所說法．便現其身。即以天華散諸菩薩大弟子上．華至諸菩薩．即皆墮
G103n2241_p0279a01_##落。至大弟子．便着不墮。一切弟子神力去華．不能令去。爾時天問舍利弗。何故去華。答曰。此華不如法．是以
G103n2241_p0279a02_##去之。天曰。勿謂此華為不如法。所以者何．是華無所分別。仁者自生分別想耳。若於佛法出家．有所分別．為
G103n2241_p0279a03_##不如法。若無所分別．是則如法。觀諸菩薩華不着者．已斷一切分別想故。譬如人畏時．非人得其便。如是弟
G103n2241_p0279a04_##子畏生死故．色聲香味觸得其便也。已離畏者．一切五欲無能為也。結習未盡．華着身耳。結習盡者．華不着
G103n2241_p0279a05_##也。
G103n2241_p0279a06_##<u><p,1>天女散華．一與淨名證無住本。二與鶖子剗去知見。所謂一滴水墨兩處成龍也。華至菩薩不着身者．以
G103n2241_p0279a07_##無着心也。至弟子身便着不墮者．以有着心也。大小兩乘．於此立見。一切弟子神力不能去華者．亦如神
G103n2241_p0279a08_##力不能昇座也。天女問其去華之故。鶖子以為比丘尚不許着華鬘．况以華綴衣乎。故曰不如法而去之。
G103n2241_p0279a09_##天女曰。華有何過。一切諸法皆依妄念而有差別。華無分別．豈有心着有心不着。皆是仁者自生分別．為
G103n2241_p0279a10_##着不着耳。華有何過．而為不如法乎。若出家有所分別．如着敝絮行荊棘中．則頭頭羈紲．事事不如法。若
G103n2241_p0279a11_##無所分別．如風行空．事事無礙．事事如法。此則咎在自己．非關華也．然則華不着菩薩身者．是菩薩斷一
G103n2241_p0279a12_##切分別妄想故。非關華之如法故不着也。小乘之病．正在畏字。由彼畏生死故．不敢入生死。故重與點破。
G103n2241_p0279a13_##譬如人畏時．非人得其便也。昔有羅剎．變形為馬。有一士人乘之不疑。中道．馬忽問士人．馬為好否。士人
G103n2241_p0279a14_##拔刀示之．此刀好否。羅剎知其心正無畏．不敢加害。若不如是．非人乘其間而加害矣。如是弟子畏生死
G103n2241_p0279a15_##故．五塵乘間而入。如前持世魔以天女獻是也。若菩薩離畏一切．五欲無能為者。如淨名之受魔女是也。
G103n2241_p0279a16_##所謂成就破亂．由汝心中五陰主人。主人若迷．客得其便。主人覺悟．魔其奈何。然則華之着與不着．非關
G103n2241_p0280a01_##華之有取有捨。自是人之結習盡不盡耳。
G103n2241_p0280a02_##<o><p>舍利弗言。天止此室．其已久如。答曰。我止此室．如耆年解脫。舍利弗言。止此久耶。天曰。耆年解脫．亦何如久。
G103n2241_p0280a03_##舍利弗默然不答。天曰。如何耆舊大智而默。答曰。解脫者．無所言說。故吾於是．不知所云。天曰。言說文字．皆
G103n2241_p0280a04_##解脫相。所以者何。解脫者．不內不外．不在兩間。文字亦不內不外．不在兩間。是故舍利弗。無離文字說解脫
G103n2241_p0280a05_##也。所以者何。一切諸法是解脫相。舍利弗言。不復以離婬怒癡為解脫乎。天曰。佛為增上慢人說離婬怒癡
G103n2241_p0280a06_##為解脫耳。若無增上慢者．佛說婬怒癡性即是解脫。舍利弗言。善哉善哉。天女。汝何所得．以何為證．辯乃如
G103n2241_p0280a07_##是。天曰。我無得無證．故辯如是。所以者何。若有得有證者．則於佛法為增上慢。舍利弗問天。汝於三乘．為何
G103n2241_p0280a08_##志求。天曰。以聲聞法化眾生故．我為聲聞。以因緣法化眾生故．我為辟支佛。以大悲法化眾生故．我為大乘。
G103n2241_p0280a09_##舍利弗。如人入瞻蔔林．唯齅瞻蔔．不齅餘香。如是若入此室．但聞佛功德之香．不聞聲聞辟支佛功德香也。
G103n2241_p0280a10_##舍利弗。其有釋梵四天王諸天龍鬼神等入此室者．聞斯上人講說正法．皆樂佛功德之香．發心而出。舍利
G103n2241_p0280a11_##弗。吾止此室十有二年。初不聞說聲聞辟支佛法。但聞菩薩大慈大悲不可思議諸佛之法。
G103n2241_p0280a12_##<u><p,1>鶖子以分別心．欲覓天女蹤跡。故曰天止此室其已久如。豈知天女如羚羊挂角．無跡可尋。故答云如耆
G103n2241_p0280a13_##年所證解脫。所謂問在今時答在實際也。鶖子却被語脈鈎轉．乃云止此久耶。但知鐵脊撑天．不覺腦門
G103n2241_p0280a14_##着地。天女即用反擲之機以問之。耆年解脫．亦何如久。言此解脫．亙古亙今。何暫何久．而言久如。鶖子却
G103n2241_p0280a15_##將自己家風．覿面呈似天女．默然不答。不知在鶖子分上．也當奇特。在天女分上．如定盤星．斤兩錙銖．盡
G103n2241_p0280a16_##見端的。謾他一點不得。乃就上一拶云。如何耆舊．稱為大智．而乃默然。鶖子果然出他彀中不得。却云解
G103n2241_p0281a01_##脫者本無言說．故我不知所云。雖然如是．假鷄聲韻．識者難謾。天女豈肯艸艸放過。故云言說文字皆解
G103n2241_p0281a02_##脫相．莫作兩橛。何則．以解脫性空而文字性亦空故。文字相即解脫相．勿離文字說解脫也。以一切染淨
G103n2241_p0281a03_##諸法皆是解脫相故。大經云．雖復不依言語道．亦復不着無言說。又云．了法不在言．善入無言際．而能示
G103n2241_p0281a04_##言說．如響遍十方。故知文字性離．雖終日言說．未曾談着一字。豈可緘言守默謂之解脫乎。問。鶖子默然
G103n2241_p0281a05_##天女非之。淨名默然．文殊讚之。同一默然而有讚有毀者．豈默然處亦有異乎。答。異在人．而不在默然也。
G103n2241_p0281a06_##若鶖子行徑如淨名．則鶖子默然與淨名默然不異。若鶖子行徑異於淨名．則鶖子是鶖子默然．淨名是
G103n2241_p0281a07_##淨名默然。是則默然因人而異．非默然有異而毀之讚之也。鶖子雖被天女折倒．猶能開強口。故曰若謂
G103n2241_p0281a08_##一切染淨諸法皆解脫相．則三毒煩惱皆是解脫。如來何故言斷煩惱而得解脫乎。天女云。如來謂斷煩
G103n2241_p0281a09_##惱而得解脫者．是對增上慢人言也。所謂增上慢者．謂未離婬怒癡而自謂已離婬怒癡者．名增上慢。對
G103n2241_p0281a10_##此增上慢人．故說離婬怒癡為解脫耳。若世間無此等增上慢人．如來即指婬怒癡性即是解脫性。故說
G103n2241_p0281a11_##一切染法淨法皆解脫相。此等語皆是淘洗鶖子故習。然無奈鶖子何。鶖子雖見二大士對談．毫無入處。
G103n2241_p0281a12_##及與天女對談．而心已欽服。便能降心相從．滿口稱讚。昌黎所謂向侍者邊得箇入處者．乃知天女所得
G103n2241_p0281a13_##所證．非已所及。故問得何道而證何果．辯乃如是。答云以我胸中虛虛靈靈．無得心．亦無證心．矢口而出．
G103n2241_p0281a14_##故辨如是。若胸中存一念得心證心在．即此一念便成障隔。以無得而言有得．以無證而言有證．則於佛
G103n2241_p0281a15_##法為增上慢。安得有此辨乎。兩增上慢．各自有意。前之增上慢．是不斷謂斷．未證謂證。此從凡夫言也。後
G103n2241_p0281a16_##增上慢．是本無得而言得．本無證而言證。是對二乘言也。鶖子意謂此二乘人各斷煩惱．各證菩提．皆有
G103n2241_p0282a01_##得有證。今言無得無證．未知最初發心學道志求何乘而曰無得無證耶。答云我以聲聞法化眾生．我為
G103n2241_p0282a02_##聲聞。以十二因緣法化眾生．我名辟支佛。我以六波羅蜜法化眾生．我為大乘。我無定法．亦無定乘。身子
G103n2241_p0282a03_##雖會搜人底蘊．天女亦能賣弄家風。真作家敵手。故天女復以香林為喻。淨名之室．不雜二乘之香。止此
G103n2241_p0282a04_##室者．豈有餘齅哉。知此．則知我志何乘矣。不特我止此室．不齅餘香．即釋梵天龍等入此室者．皆樂諸佛
G103n2241_p0282a05_##功德之香．發心而出。故我止此已十二年．但聞諸佛功德之香．初不聞聲聞辟支佛香也。
G103n2241_p0282a06_##<o><p>舍利弗。此室常現八未曾有難得之法。何等為八。此室常以金色光照．晝夜無異。不以日月所照為明。是為
G103n2241_p0282a07_##一未曾有難得之法。此室入者．不為諸垢之所惱也。是為二未曾有難得之法。此室常有釋梵四天王他方
G103n2241_p0282a08_##菩薩來會不絕。是為三未曾有難得之法。此室常說六波羅蜜不退轉法。是為四未曾有難得之法。此室常
G103n2241_p0282a09_##作天人第一之樂．絃出無量法化之聲。是為五未曾有難得之法。此室有四大藏．眾寶積滿．周窮濟乏．求得
G103n2241_p0282a10_##無盡。是為六未曾有難得之法。此室．釋迦牟尼佛．阿彌陀佛．阿閦佛．寶德．寶𦦨．寶月．寶嚴．難勝．師子響．一切
G103n2241_p0282a11_##利成．如是等十方無量諸佛．是上人念時．即皆為來．廣說諸佛祕要法藏．說已還去。是為七未曾有難得之
G103n2241_p0282a12_##法。此室一切諸天嚴飾宮殿諸佛淨土皆於中現。是為八未曾有難得之法。誰有見斯不思議事而復樂於
G103n2241_p0282a13_##聲聞法乎。
G103n2241_p0282a14_##<u><p,1>此又顯淨名室中復有許多不思議事。不特容三萬二千師子座而已。此室光明晝夜不斷者．不以日月
G103n2241_p0282a15_##為明。以此室中具足大智慧光明義故。此室不為諸垢所惱者．又豈特華不着身而已哉。以此室本來無
G103n2241_p0282a16_##物無處着塵故。此室是釋梵所遊．菩薩所履．非凡小可得到故。此室晝夜常說六波羅蜜法．無有斷絕．所
G103n2241_p0283a01_##謂塵說剎說熾然說無間歇故。此室天樂不斷絃出四無量法化之聲故。此室有四大藏．所謂聲聞辟支
G103n2241_p0283a02_##菩薩及如來祕要之藏．一切法寶咸萃於此故。此室十方諸佛往來說法．不間斷故。此室能現一切天宮
G103n2241_p0283a03_##及諸佛淨土故。然則自初佛國品現淨土談菩薩行．借座燈王．請飯香積．談不二門．現妙喜國．皆不出此
G103n2241_p0283a04_##室中。方知淨名始以神力空室．雖是標宗立體以顯真空。若不說破此室具有八未曾有難得之法．不知
G103n2241_p0283a05_##妙有。故起信云．一者如實空．以能究竟顯實故。二者如實不空．以有自體具足無量性功德故。至此方顯
G103n2241_p0283a06_##此室不立一塵不捨一法．非是但空。但是小乘自作空見耳。
G103n2241_p0283a07_##<o><p>舍利弗言。汝何以不轉女身。天曰。我從十二年來．求女人相．了不可得。當何所轉。譬如幻師化作幻女。若有
G103n2241_p0283a08_##人問．何以不轉女身。是人為正問不。舍利弗言。不也。幻無定相．當何所轉。天曰。一切諸法亦復如是。無有定
G103n2241_p0283a09_##相。云何乃問不轉女身。即時天女以神通力．變舍利弗令如天女。天自化身如舍利弗。而問言。何以不轉女
G103n2241_p0283a10_##身。舍利弗以天女像而答言。我今不知何轉而變為女身。天曰。舍利弗。若能轉此女身．則一切女人亦當能
G103n2241_p0283a11_##轉。如舍利弗非女而現女身。一切女人亦復如是。雖現女身而非女也。是故佛說一切諸法非男非女。即時
G103n2241_p0283a12_##天女還攝神力。舍利弗身還復如故。天問舍利弗。女身色相．今何所在。舍利弗言．女身色相．無在無不在。天
G103n2241_p0283a13_##曰。一切諸法．亦復如是．無在無不在。夫無在無不在者．佛所說也。
G103n2241_p0283a14_##<u><p,1>鶖子見天女說以聲聞法化眾生我為聲聞等．太煞奇特。故問之曰。汝既有如此本靈．如何不能轉女為
G103n2241_p0283a15_##男。天女云．我從十二年來尚不見自己是女人相．當何所轉而為男。則是鶖子自生分別耳。天女以喻反
G103n2241_p0283a16_##詰之曰。譬如幻師化作幻女．若有人對幻女言．汝何以不轉女身．為正問否。答云此非正問。若法有定相
G103n2241_p0284a01_##決定可轉。既曰是幻．幻無定相．當何所轉。鶖子雖是伶牙利齒．却又落在天女彀中。天女借其說而破之
G103n2241_p0284a02_##曰．既知幻無定相．則知一切諸法皆無定相．云何乃問不轉女身乎。故金剛般若經云．無有定法名阿耨
G103n2241_p0284a03_##多羅三藐三菩提．亦無有定法如來可說。向下以不思議神力覿面顯出幻無定相．以遣鶖子定相法門。
G103n2241_p0284a04_##即時天女以神通力變鶖子為天女。天女亦自變身為鶖子。復反問鶖子言。汝何以不轉女身。可謂得牛
G103n2241_p0284a05_##還馬。鶖子即以天女像而答言。我本非女身。今不知何所轉而為女身。天女云．汝能轉此女身則一切女
G103n2241_p0284a06_##人亦能轉矣。若仁者不能轉此女身．何故問言汝何不轉女身耶。若仁者不知所以轉而為女身．眾女亦
G103n2241_p0284a07_##不知所以轉而為女。如仁者實非女身而現女身．則眾女雖現女身而實非女身。是故佛說一切諸法非
G103n2241_p0284a08_##男非女。以非男非女．故能男能女。豈可以定相論男女哉。既不可以定相論男女．豈可以定相論生死涅
G103n2241_p0284a09_##槃染淨諸法哉。即時天女還攝神力。舍利弗身還復如故。正顯法無定相．由一切眾生皆隨不思議業力
G103n2241_p0284a10_##所轉．固無定相。一切得通菩薩皆隨不思議神通力所轉．又豈有定相乎。天女變鶖子為天女。天女復變
G103n2241_p0284a11_##自身為鶖子。是以神通力轉．固無定相。天女攝神力．則天女依舊天女．鶖子依舊鶖子。是各隨業力轉．亦
G103n2241_p0284a12_##無定相也。鶖子既復本形．而天女故問鶖子．汝今女身色相今在何所。答曰．女身色相無在而無不在。欲
G103n2241_p0284a13_##言有在．今則無相。欲言無在．向曾有相。無在無不在．即是離一切相即一切法隨緣不變不變隨緣之妙
G103n2241_p0284a14_##旨也。天女云既知女身無在無不在．則知一切法皆是無在無不在矣。故結之曰．無在無不在者．佛所說
G103n2241_p0284a15_##也。天女散花．全為證明從無住本立一切法。因鶖子發問何以不轉女身．故就在鶖子身上直下發揮．令
G103n2241_p0284a16_##其自信從無住本立一切法。故末復以無在無不在以結無住。斡旋宛轉．真妙辯哉。
G103n2241_p0285a01_##<o><p>舍利弗問天。汝於此沒．當生何所。天曰。佛化所生．吾如彼生。曰。佛化所生．非沒生也。天曰。眾生猶然．非沒生
G103n2241_p0285a02_##也。舍利弗問天。汝久如當得阿耨多羅三藐三菩提。天曰。如舍利弗還為凡夫．我乃得成阿耨多羅三藐三
G103n2241_p0285a03_##菩提。舍利弗言。我作凡夫．無有是處。天曰。我得阿耨多羅三藐三菩提．亦無是處。所以者何。菩提無住處．是
G103n2241_p0285a04_##故無有得者。舍利弗言。今諸佛得阿耨多羅三藐三菩提．已得當得．如恆河沙．皆謂何乎。天曰。皆以世俗文
G103n2241_p0285a05_##字數故．說有三世。非謂菩提有去來今。天曰。舍利弗。汝得阿羅漢道耶。曰。無所得故而得。天曰。諸佛菩薩亦
G103n2241_p0285a06_##復如是．無所得故而得。爾時維摩詰語舍利弗。是天女已曾供養九十二億諸佛．已能遊戲菩薩神通．所願
G103n2241_p0285a07_##具足．得無生忍．住不退轉。以本願故．隨意所現．教化眾生。
G103n2241_p0285a08_##<u><p,1>鶖子智慧第一．又發一難。既言此身如幻．無在無不在．則汝沒於此．復生何所。答曰。佛於無生處現生．我
G103n2241_p0285a09_##亦如彼生。非定此沒而彼生也。又云。汝既從佛化生．則不同眾生隨業滅而隨業生乎。天女曰。豈特諸佛
G103n2241_p0285a10_##以神力化者．非沒生。即一切眾生隨業生隨業滅者．亦非此滅而彼生也。以一切眾生本來寂滅．故身相
G103n2241_p0285a11_##如幻．可說佛化所生。菩提真相．豈亦佛化所生乎。故詰之曰。汝久如當得菩提。答云。如鶖子作凡夫時．我
G103n2241_p0285a12_##得菩提。鶖子云。我作凡夫．無處可作。天女云。我得菩提．亦無處可得。何以故。若菩提有住處．則菩提可得。
G103n2241_p0285a13_##以菩提無有住處．是故無有得者。僧問石頭遷．曹溪意旨誰人得。師曰。會佛法人得。曰。師還得否。曰。不得。
G103n2241_p0285a14_##曰。為甚麼不得。師曰。我不會佛法。同旨。鶖子復引諸佛得菩提者以證菩提可得。故曰若謂無菩提可得．
G103n2241_p0285a15_##今三世諸佛現得已得當得如恆沙者．豈皆虛說乎。答所謂菩提有現得已得當得者．皆以世俗文字數
G103n2241_p0285a16_##量說有三世。非謂諸佛所證菩提法有過去未來現在也。故大經云．譬如虛空．一切世界．若成若壞．常無
G103n2241_p0286a01_##增減。何以故。虛空無生故。諸佛菩提亦復如是。若成正覺．不成正覺．亦無增減。菩提無相故。以無相故無
G103n2241_p0286a02_##得也。天女復恐鶖子不會無得之旨．復就彼身發明。故反詰之云。汝得阿羅漢道耶。答云我以無所得而
G103n2241_p0286a03_##得。無所得而得者．豈真有得哉。天女曰。汝等小果尚無所得．況如來無上大菩提果而實有所得平。亦是
G103n2241_p0286a04_##無所得而得也。鶖子與天女幾番詶唱．在身子則頭頭黏着．在天女則處處剗除。古人說睦州渾身是刀
G103n2241_p0286a05_##劍．觸着則喪身失命。天女舌劍唇鎗．不減睦州渾身刀劍。不然．鶖子許多定相法門孰能破之哉。爾時下．
G103n2241_p0286a06_##是淨名為鶖子點破天女是八地已上菩薩．乘大願而度生者．非瑣瑣者可及也。</u>
G103n2241_p0286a07_##<Q1>維摩詰所說經佛道品第八
G103n2241_p0286a08_##<u><p,1>前品以無相觀眾生。此品以魔道入佛道。以無相觀眾生．則心無憎愛．故得怨親平等．不生疲厭。以魔道
G103n2241_p0286a09_##入佛道．則心無染淨．便得觸目菩提．毫無揀擇。以一切法無自性故．無決定相故。思益云。何謂如來垢法
G103n2241_p0286a10_##說淨。不得垢法性故。何謂如來淨法說垢。貪着淨法故。若不作二相．即此非道便是佛道矣。向居士云。影
G103n2241_p0286a11_##由形起。響逐聲來。弄影勞形．不識形為影本。揚聲正響．不知聲是響源。除煩惱而趣涅槃．喻去形而覓影。
G103n2241_p0286a12_##離眾生而求佛果．喻默聲而求響。故知迷悟一途．愚智非別。信心銘云。至道無難．唯嫌揀擇．切莫憎愛．洞
G103n2241_p0286a13_##然明白。趙州云。如明珠在掌．胡來現胡．漢來現漢。老僧有時把一莖艸為丈六金身用。有時把丈六金身
G103n2241_p0286a14_##作一莖艸用。佛是煩惱。煩惱是佛。此等語可作此品註䟽。
G103n2241_p0286a15_##<o><p>爾時文殊師利問維摩詰言。菩薩云何通達佛道。維摩詰言。若菩薩行於非道．是為通達佛道。
G103n2241_p0286a16_##<u><p,1>文殊問云何通達佛道者。謂菩薩觀眾生．則吾已知其法矣。若菩薩欲通佛道．又將何法以通之乎。淨名
G103n2241_p0287a01_##云。別無有法。亦只是以平等觀生之法觀魔佛．則佛道無處不通達矣。故曰菩薩行於非道是為通達佛
G103n2241_p0287a02_##道。以離却魔道別無佛道故也。故前文云諸佛解脫當於一切眾生心行中求。此經直指眾生見性成佛
G103n2241_p0287a03_##法門。至此一品．言益峻而理益深。所謂掣斷黃金鎖．扳翻繫驢橛。却將佛位直授凡庸。不動無明．全成正
G103n2241_p0287a04_##覺。昔六祖告薛簡云。道無明暗。明暗是代謝之義．相待得名。故經云．法無有比．無相待故。簡曰。明喻智慧。
G103n2241_p0287a05_##暗說無明。修道之人．若不以智慧照破無明．無始生死憑何出離。祖曰。煩惱即是菩提。無二無別。若以智
G103n2241_p0287a06_##慧照煩惱．此是二乘小見羊鹿等機。大智上根．悉不如是。簡曰。如何是大乘耶。祖曰。明與無明．其性無二。
G103n2241_p0287a07_##無二之性．即是佛性。佛性者．處凡愚而不減．在賢聖而不增．住煩惱而不亂．居禪定而不寂．不斷不常．不
G103n2241_p0287a08_##來不去．不生不滅．性相如如．常住不遷．名之曰道。故知成佛不離當念。若說前念是凡後念是聖．此猶別
G103n2241_p0287a09_##教所攝．非圓頓矣。肇云．夫以道為道非道為非道．則穢惡並起．垢累滋彰．何能通心妙旨達平等之道乎。
G103n2241_p0287a10_##若能不以道為道．不以非道為非道．則是非絕於心．遇物斯可乘矣。所以處是無是是之情．乘非無非非
G103n2241_p0287a11_##之意．故能美惡齊觀．履逆常順．和光塵勞．愈晦愈明。是為通達平等佛道。南泉云。今時學人．多分出家．不
G103n2241_p0287a12_##肯入家。好處即認．惡處即不認。所以菩薩行於非道．是為通達佛道。
G103n2241_p0287a13_##<o><p>又問。云何菩薩行於非道。答曰。若菩薩行五無間．而無惱恚。至於地獄．無諸罪垢。至於畜生．無有無明憍慢
G103n2241_p0287a14_##等過。至於餓鬼．而具足功德。行色無色界道．不以為勝。示行貪欲．離諸染着。示行瞋恚．於諸眾生無有恚礙。
G103n2241_p0287a15_##示行愚癡．而以智慧調伏其心。示行慳貪．而捨內外所有．不惜身命。示行毀禁．而安住淨戒．乃至小罪猶懷
G103n2241_p0287a16_##大懼。示行瞋恚．而常慈忍。示行懶怠．而勤修功德。示行亂意．而常念定。示行愚癡．而通達世間出世間慧。示
G103n2241_p0288a01_##行諂偽．而善方便隨諸經義。示行憍慢．而於眾生猶如橋梁。示行諸煩惱．而心常清淨。示入於魔．而順佛智
G103n2241_p0288a02_##慧．不隨他教。示入聲聞．而為眾生說未聞法。示入辟支佛．而成就大悲教化眾生。示入貧窮．而有寶手功德
G103n2241_p0288a03_##無盡。示入形殘．而具諸相好以自莊嚴。示入下賤．而生佛種性中．具諸功德。示入羸劣醜陋．而得那羅延身．
G103n2241_p0288a04_##一切眾生之所樂見。示入老病．而永斷病根．超越死畏。示有資生．而恆觀無常．實無所貪。示有妻妾綵女．而
G103n2241_p0288a05_##常遠離五欲淤泥。現於訥鈍．而成就辨才．總持無失。示入邪濟．而以正濟度諸眾生。現徧入諸道．而斷其因
G103n2241_p0288a06_##緣。現於涅槃．而不斷生死。文殊師利。菩薩能如是行於非道．是為通達佛通。
G103n2241_p0288a07_##<u><p,1>此下廣明非道之相也。行五無間而無恚惱者．五逆大惡由恚怒生．捨身必入無間獄．受苦無間。菩薩示
G103n2241_p0288a08_##行五逆而無惱恚．是不以逆為逆．故能同其逆耳。楞伽經云。行五無間業．不入無擇地獄。此即無間而通
G103n2241_p0288a09_##達佛道也。至地獄而無罪垢者．如調達害佛．生身陷入地獄。佛令阿難問之．你在地獄安否。曰。我雖在地
G103n2241_p0288a10_##獄．如受三禪天樂。又問。汝還求出否。曰。我待世尊來便出。曰。佛是三界導師．豈有入地獄分。曰。佛既無入
G103n2241_p0288a11_##地獄分．我豈有出地獄分耶。此即地獄道而入佛道也。以憍慢故．墮畜生道．為人輕賤。今在畜生．無有無
G103n2241_p0288a12_##明憍慢等過．是向異類中行．即畜生道而入佛道者。慳貪無福．多墮餓鬼。至於餓鬼而具足功德者．是終
G103n2241_p0288a13_##日喫飯不曾咬着一粒米者。是即鬼道而入佛道也。凡夫生上界為最勝涅槃。今雖居上界．不以為勝。是
G103n2241_p0288a14_##不立孤危而行平坦。此即天道而通達佛道也。行貪欲而離染着．行瞋恚而無恚礙．行愚癡而用智慧．此
G103n2241_p0288a15_##即遇三毒而三德圓．即三不善道而入覺道也．示慳貪而能內外俱捨．如古人愛惜常住物如獲眼中珠
G103n2241_p0288a16_##者是也。示行毀禁而住淨戒．是借貪以作佛事者。如寶誌羅什樓子蜆子三車酒仙之類是也。示行瞋恚
G103n2241_p0289a01_##而常慈忍．所謂雖彰威猛深具仁慈．是借瞋以作佛事者。如勝熱婆羅門無厭足王之類是也。示行懈怠
G103n2241_p0289a02_##而勤修功德是水邊林下借懶以養聖胎者。如臥藤蘿下塊石枕頭之類是也。示行亂意而常念定者．是
G103n2241_p0289a03_##借喧以取靜．所謂事如麻而心如鏡者也。示愚癡而通達智慧者．是借木訥而養心．外癡憨而內俊俏者
G103n2241_p0289a04_##也。行諂偽而隨經義者．如曲躬下氣令色巧言而不背如來訓誨．是借世法而行出世法者。若唯是苞苴
G103n2241_p0289a05_##獻佞奴顏婢膝搖尾乞憐者．是小人之流也．惡足道哉。示行憍慢而心如橋梁者．是借憍慢而去人執着
G103n2241_p0289a06_##到安樂處者。如雲門欲棒佛臨濟不禮祖之類是也。示煩惱而心常清淨者．如德山之棒．臨濟之暍．汾陽
G103n2241_p0289a07_##之罵。此皆借棒喝罵詈而通達佛道者。示入魔而行佛道．是隨流得妙．借魔侶而為佛子者。示入小乘而
G103n2241_p0289a08_##以大乘化導者．是內祕外現．借小道而入大道者。示入貧窮而有寶手者．所謂去年貧未是貧．今年貧始
G103n2241_p0289a09_##是貧．去年貧猶有卓錐之地．今年貧錐也無。貧到無錐．則無量珍寶．不求自然而至．用之不竭矣。示入形
G103n2241_p0289a10_##殘而具相好者．所謂見色如瞽．聞聲若聾．不見眉目之美．不聆咳唾之音。是以眼為耳耳為鼻鼻為口者．
G103n2241_p0289a11_##安得不相好嚴身哉。示入下賤而生佛種者．如龍女屠兒之立地成佛是也。示入羸劣醜陋而人所樂見
G103n2241_p0289a12_##者。如哀駘他王駘之類是．德充於內而符於外．使人忘其陋者也。示入老病而超死畏者．是跛跛挈挈㲯
G103n2241_p0289a13_##㲯毿毿百不可取一無所堪而生死不能動者。生死且不能動．况利害之端乎。示有資生而不貪者．如前
G103n2241_p0289a14_##所謂治生諧偶雖獲俗利不以為喜是也。示有妻妾而常遠離者．所謂示有妻子常修梵行是也。現鈍訥
G103n2241_p0289a15_##而成辨才者．如俱胝只豎一指汾陽只答莫妄想之類。示入邪濟而以正濟度生者．外道法名邪濟．正法
G103n2241_p0289a16_##名正濟。是因邪打正．就其明處而導之也。現身異道而斷其因者．是即以其道而治其身也。現涅槃而不
G103n2241_p0290a01_##斷生死者．非二乘行．非凡夫行．是菩薩行也。此皆韜光埋照．晦跡同塵．脫珍御之服．着敝垢之衣．拖泥帶
G103n2241_p0290a02_##水．垂手接人。若能行如是行．方能通達佛道矣。百丈云。如今但是一切有無諸法不見不聞．六根杜塞。若
G103n2241_p0290a03_##能與麼學．與麼持經．始有修行分。至第二第三生．能向無佛處坐大道場．示現成等正等．變善為惡．變惡
G103n2241_p0290a04_##為善．使惡法教化十地菩薩．使善法教化地獄餓鬼．能向明處解明縛．能向暗處解暗縛．撮金成土．撮土
G103n2241_p0290a05_##成金．百般作得．變弄自由矣。故知佛道之門甚廣．無不可入。但眾生心量狹小．自生障礙．故令佛道轉見
G103n2241_p0290a06_##跼蹐。若知此義．則知佛道無不可入。所謂家家有路透長安也。
G103n2241_p0290a07_##<o><p>於是維摩詰問文殊師利。何等為如來種。文殊師利言。有身為種。無明有愛為種。貪恚癡為種。四顛倒為種。
G103n2241_p0290a08_##五蓋為種。六入為種。七識處為種。八邪法為種。九惱處為種。十不善道為種。以要言之．六十二見及一切煩
G103n2241_p0290a09_##惱皆是佛種。曰。何謂也。答曰。若見無為入正位者．不能復發阿耨多羅三藐三菩提心。譬如高原陸地．不生
G103n2241_p0290a10_##蓮華。卑濕淤泥．乃生此華。如是見無為法入正位者．終不復能生於佛法。煩惱泥中．乃有眾生起佛法耳。又
G103n2241_p0290a11_##如植種於空．終不能生。糞壤之地．乃能滋茂。如是入無為正位者不生佛法。起於我見如須彌山．猶能發於
G103n2241_p0290a12_##阿耨多羅三藐三菩提心．生佛法矣。是故當知一切煩惱為如來種。譬如不下巨海．不能得無價寶珠。如是
G103n2241_p0290a13_##不入煩惱大海．則不能得一切智寶。
G103n2241_p0290a14_##<u><p,1>前則文殊問淨名云何通達佛道．淨名以行非道是為通達佛道．已親切矣。此則淨名反詰文殊．云何是
G103n2241_p0290a15_##如來種．則更親切矣。種即種子．如來之所自出．是直推其源也。而文殊答以有身為種等．是直指日用無
G103n2241_p0290a16_##明煩惱皆是眾生成佛種子也。由眾生日用現行無明。順無明則生歡喜。逆無明則生煩惱。菩薩借無明
G103n2241_p0291a01_##為佛事．為眾生以無明為窟宅．逆之則是破他窟宅．順之則隨其所着而誘導之故也。二大士心心相印．
G103n2241_p0291a02_##眼眼相對．無絲毫罅隙。直要眾生向無明窟裏涌出蓮華師子寶座．不必向外馳求耳。有身為種者．有身
G103n2241_p0291a03_##即身見也．一切染法因身見起．故身見即如來種。以心無定相．在邪則邪．在正則正。邪正雖殊．其種不異
G103n2241_p0291a04_##故。無明有愛為種者．無明即發業．有愛即潤生。由此二種無明．生死不斷。即此生死種．便是涅槃種也。貪
G103n2241_p0291a05_##恚癡者．三不善根也。此三不善根．即是一切出世善根種子也。四顛倒者．謂凡夫無常計常．苦計為樂．無
G103n2241_p0291a06_##我計我．不淨計淨。小乘四倒。謂常計無常．樂計為苦．我計無我．淨計不淨。此四顛倒．即一切不顛倒種也。
G103n2241_p0291a07_##五蓋者．謂貪欲蓋．瞋恚蓋．睡眠蓋．掉悔蓋．疑蓋。由此五蓋．蓋覆真性。然此五蓋種．即是如來大白傘蓋之
G103n2241_p0291a08_##種也。六入者．六根也。此六根種．即一切正徧知種也。七識處者．阿毘曇論云．一謂欲界人天識住。二謂初
G103n2241_p0291a09_##禪天識住。三謂二禪天識住。四三禪天識住。五空處天識住。六識處天識住。七無所有處天識住。識住者．
G103n2241_p0291a10_##識而安住也。識念分明．無有惱患不壞者．名住。惡趣則苦痛壞。四禪則無想壞。非想則滅定壞。亦由彼地
G103n2241_p0291a11_##心想微劣．念不分明．故識不安住。問。欲界亦惡趣所壞．云何識住。答。取地壞不取界壞。欲界善趣惡趣．趣
G103n2241_p0291a12_##乖地異．苦樂異致．義不相涉．故不相壞也。此七識住．即是如來一切智種也。八邪法者．即八正道之種。九
G103n2241_p0291a13_##惱者．什云．愛我寃家．憎我知識．惱我已身。一世則三．三世為九。又義云．九結。九結謂愛結．恚結．慢結．無明
G103n2241_p0291a14_##結．見結．取結．疑結．嫉結．慳結也。十不善道．即殺盜婬妄言綺語兩舌惡口及貪瞋癡也。以要言之．則六十
G103n2241_p0291a15_##二見及一切煩惱塵勞皆是如來種子。如是則縱目之所見無非皆是聖人．縱耳之所聞無非皆是聖言
G103n2241_p0291a16_##矣。二大士劇談至此．言愈淺而意愈深。恐人不解．故淨名佯打不知．復反詰云．此何謂也。答曰若見無為
G103n2241_p0292a01_##入正位者．自謂已斷結使．已證涅槃．已超生死．守定無為正位．不肯發菩提心。反顯熾然塵勞眾生苦惱
G103n2241_p0292a02_##所逼反有發菩提心者。是故當知一切煩惱為如來種也。下以喻明。一喻高原不生蓮花．淤泥方生。二喻
G103n2241_p0292a03_##植種於空不能發生．糞壤乃生。三喻不下大海不得寶珠。三喻各有發明。植種．喻初發心也。生花．喻修因。
G103n2241_p0292a04_##得寶．喻獲果。甚言煩惱糞中有如來種．煩惱泥中可修行．煩惱海中可得果也。故肇公云．二乘既見無為．
G103n2241_p0292a05_##安住正位．虛心靜漠．宴寂怡恬．既無生死之畏．而有無為之樂．澹泊自居．無希無願。孰肯敝敝以大乘為
G103n2241_p0292a06_##心乎。凡夫沉淪五趣．為煩惱所蔽．進無無為之歡．退有生死之畏。故能發跡塵勞．標心無上．樹根生死而
G103n2241_p0292a07_##敷正覺之花。自非凡夫沒命洄淵遊盤塵海．何能致斯無上之寶乎。是以凡夫有反復之名．二乘有根敗
G103n2241_p0292a08_##之恥也。
G103n2241_p0292a09_##<o><p>爾時大迦葉歎言。善哉善哉。文殊師利。快說此語。誠如所言。塵勞之儔．為如來種。我等今者．不復堪任發阿
G103n2241_p0292a10_##耨多羅三藐三菩提心。乃至五無間罪．猶能發意生於佛法。而今我等永不能發。譬如根敗之士．其於五欲
G103n2241_p0292a11_##不能復利。如是聲聞諸結斷者．於佛法中無所復益．永不志願。是故文殊師利。凡夫於佛法有反復．而聲聞
G103n2241_p0292a12_##無也。所以者何。凡夫聞佛法．能起無上道心．不斷三寶。正使聲聞終身聞佛法力無畏等．永不能發無上道
G103n2241_p0292a13_##意。
G103n2241_p0292a14_##<u><p,1>大迦葉真大菩薩哉。聲聞眾中最為耆老。在維摩席中．隱其自在神力．而虛懷納教．自咎自責．汲引同類．
G103n2241_p0292a15_##令其捨小趨大。故說五無間人猶能發意而已不能。其言已切。至於根敗為喻．則以盲聾瘖啞自居．其志
G103n2241_p0292a16_##益可憫矣。若聞此痛切之語而不[剌>刺]心入骨躍然而奮起者．不唯以根敗自居．且甘心等於無知土木之
G103n2241_p0293a01_##列矣。奈何哉。故結之曰。凡夫在煩惱中．卒起大心。中行獨復．一肩荷擔．續佛慧命．故於佛法有反復若二
G103n2241_p0293a02_##乘者。沉溺死水．終身為迷復之人．不可救藥。取譬敗根．有以哉。
G103n2241_p0293a03_##<o><p>爾時會中有菩薩名普現色身．問維摩詰言。居士。父母妻子．親戚眷屬．吏民知識．悉為是誰。奴婢僮僕．象馬
G103n2241_p0293a04_##車乘．皆何所在。
G103n2241_p0293a05_##<u><p,1>因上二大士談非道即佛道煩惱即如來種．則一切色無非是佛色．一切聲無非佛聲．盲聾喑啞盡轉根
G103n2241_p0293a06_##本法輪．鱗甲羽毛普現色身三昧。此皆二大士自證法門．不待言而喻矣。然凡小愚蒙．不一闡揚．不知淨
G103n2241_p0293a07_##名活計。故普現色身菩薩看空着楔發端．請問居士．父母妻子親戚眷屬吏民知識悉為是誰．乃至使令
G103n2241_p0293a08_##之人受用之物悉在何所。淨名至此．正欲將自己家風播揚一過．無人發問。普現菩薩抓着痒處．却將自
G103n2241_p0293a09_##己家私什物父母妻子盡情賣弄。要知皆不曾離此室。但目盲耳聾者自不聞見耳。
G103n2241_p0293a10_##<o><p>於是維摩詰以偈答曰。智度菩薩母．方便以為父。一切眾導師。無不由是生。法喜以為妻。慈悲心為女。善心
G103n2241_p0293a11_##誠實男。畢竟空寂舍。弟子眾塵勞。隨意之所轉。道品善知識。由是成正覺。諸度法等侶。四攝為妓女。歌詠誦
G103n2241_p0293a12_##法言。以此為音樂。總持之園苑。無漏法林樹。覺意淨妙華。解脫智慧果。八解之浴池。定水湛然滿。布以七淨
G103n2241_p0293a13_##華。浴此無垢人。象馬五通馳。大乘以為車。調御以一心。遊於八正路。相具以嚴容。眾好飾其姿。慚愧之上服。
G103n2241_p0293a14_##深心為華鬘。富有七財寶。教授以滋息。如所說修行。迴向為大利。四禪為牀座。從於淨命生。多聞增智慧。以
G103n2241_p0293a15_##為自覺音。甘露法之食。解脫味為漿。淨心以澡浴。戒品為塗香。摧滅煩惱賊。勇健無能踰。降伏四種魔。勝旛
G103n2241_p0293a16_##建道場。
G103n2241_p0294a01_##<u><p,1>智有二種。權實是也。實智內證。權智外應。萬行由之而生。諸佛藉之而出。此二智者．即我父母也。若凡夫．
G103n2241_p0294a02_##則以無明貪愛為父母矣。人所愛者妻．菩薩喜者法．故我以法喜為妻。以慈悲故而能婉容順物拔苦與
G103n2241_p0294a03_##樂．故以慈悲為女。有善心能作佛事．有貞固德能辦佛事．若能如此．名克家子．故我以善心誠實為男。畢
G103n2241_p0294a04_##竟空寂．是淨名安身立命處。即父母妻子等皆從是舍中流出．故我以空寂為舍。塵勞魔外悉屬指呼．故
G103n2241_p0294a05_##滿目塵勞皆吾弟子。三十七道品法皆能助成正覺．故以道品為知識。此答父母妻子眷屬之問也。諸六
G103n2241_p0294a06_##度法．舉足動步不相捨離．故為伴侶。四攝牽人令入佛道．故為妓女。不以竹肉為音樂．而以法言為音樂。
G103n2241_p0294a07_##不以花鳥為園苑．而以總持為園苑。以念處根力為林樹。以七覺支為妙華。以三解脫為智果。以八解脫
G103n2241_p0294a08_##為浴池。以滅定為止水。而又布以七淨華．浴此無煩惱人。此皆我受用之物也。七淨者．謂戒淨．心淨．見淨．
G103n2241_p0294a09_##度疑淨．分別道淨．行斷知見淨．涅槃淨也。以五通為象馬．以大乘為車．以一心為調御．而遊於八正路．則
G103n2241_p0294a10_##無所不達。此即我神通遊戲之具也。三十二相為莊嚴之具．八十種好為嚴姿之物．以慚愧為嚴身之服．
G103n2241_p0294a11_##以深心為飾首之鬘也。此皆嚴身之具。以七財為珍寶．以教授為滋息．故利益多。七財者．謂信戒進聞捨
G103n2241_p0294a12_##定慧慚愧也。又能如說而行．如行而能迴向眾生．不居其功。以迴向故．即眾生之利皆為我利．故獲大利。
G103n2241_p0294a13_##又不止滋息而已也。據四禪為牀座．坐臥不離．此由修淨命所生。藉多聞而增智慧．造次不忘．此由自覺
G103n2241_p0294a14_##之所得。此皆資身之具也。甘露法之食者．什曰．諸天以種種名藥着海中．以寶山摩之．令成甘露．食之得
G103n2241_p0294a15_##仙．名不死藥。佛法中以涅槃為甘露食．生死永滅．是真不死藥也。解脫味為漿．解脫能止渴愛．故名漿。此
G103n2241_p0294a16_##充口腹之具也。古德云．堪憐舉世忘源者．只洗皮膚不洗心。故以淨心為澡浴水．而以戒品為塗身香。此
G103n2241_p0295a01_##淨身心之具也。已上皆是淨名自利之德。下一偈明其用此所成事業也。摧煩．惱．伏四魔．故能豎勝幢以
G103n2241_p0295a02_##建立道場也。什曰．外國破敵得勝則豎勝旛。故道場降魔．亦豎勝旛．以表其勝魔也。
G103n2241_p0295a03_##<o><p>雖知無起滅。示彼故有生。悉現諸國土。如日無不見。供養於十方。無量億如來。諸佛及已身。無有分別想。雖
G103n2241_p0295a04_##知諸佛國。及與眾生空。而常修淨土。教化於羣生。諸有眾生類。形聲及威儀。無畏力菩薩。一時能盡現。覺知
G103n2241_p0295a05_##眾魔事。而示隨其行。以善方便智。隨意皆能現。或示老病死。成就諸羣生。了知如幻化。通達無有礙。或現刼
G103n2241_p0295a06_##盡燒。天地皆洞然。眾人有常想。照令知無常。無數億眾生。俱來請菩薩。一時到其舍。化令向佛道。經書禁咒
G103n2241_p0295a07_##術。工巧諸技藝。盡現行此事。饒益諸羣生。世間眾道法。悉於中出家。因以解人惑。而不墮邪見。或作日月天。
G103n2241_p0295a08_##梵王世界主。或時作地水。或復作風火。刼中有疾疫。現作諸藥艸。若有服之者。除病消眾毒。刼中有饑饉。現
G103n2241_p0295a09_##身作飲食。先救彼饑渴。却以法語人．刼中有刀兵。為之起慈悲。化彼諸眾生。令住無諍地。若有大戰陣。立之
G103n2241_p0295a10_##以等力。菩薩現威勢。降伏使和安。一切國土中。諸有地獄處。輒往到於彼。勉濟其苦惱。一切國土中。畜生相
G103n2241_p0295a11_##食噉。皆現生於彼。為之作利益。示受於五欲。亦復現行禪。令魔心憒亂。不能得其便。火中生蓮花。是可謂希
G103n2241_p0295a12_##有。在欲而行禪。希有亦如是。或現作婬女。引諸好色者。先以欲鈎牽。後令入佛智。或為邑中主。或作商人導。
G103n2241_p0295a13_##國師及大臣。以祐利眾生。諸有貧窮者。現作無盡藏。因以勸導之。令發菩提心。我心憍慢者。為現大力士。消
G103n2241_p0295a14_##伏諸貢高。令住無上道。其有恐懼眾。居前而慰安。先施以無畏。後令發道心。或現離婬欲。為五通仙人。開導
G103n2241_p0295a15_##諸羣生。令住戒忍慈。見須供事者。現為作僮僕。既悅可其意。乃發以道心。隨彼之所須。得入於佛道。以善方
G103n2241_p0295a16_##便力。皆能給足之。如是道無量。所行無有涯。智慧無邊際。度脫無數眾。假令一切佛。於無數億刼。讚歎其功
G103n2241_p0296a01_##德。猶尚不能盡。誰聞如是法。不發菩提心。除彼不肖人。癡冥無智者。
G103n2241_p0296a02_##<u><p,1>此下廣明利生應化之事也。初偈．現身三界。於無生中示現受生。如日在空．無不明現。次一偈．供十方佛。
G103n2241_p0296a03_##佛身[已>己]身．兩無分別。次一偈．以淨土法教化眾生。次一偈．隨類現身．利益一切。次一偈．入魔界以度魔業。
G103n2241_p0296a04_##次一偈．示衰相以悟眾生。次一偈．現刼火以示三界無常。次三偈．隨宜說法。先以佛法化．次以世法化。如
G103n2241_p0296a05_##醫方咒術工巧伎藝圖書印璽地水火風乃至占相吉凶悉善其事．即借之以引入佛道．此即五地菩薩
G103n2241_p0296a06_##所行佛事也。次一偈．化身為物．使人實得利益．皆八地已上菩薩德也。什曰．刼初時未有日月．亦未有眾
G103n2241_p0296a07_##生。幽冥處不見日月．故現作日月．令得照明也．刼初無主．故現梵王為世界主。刼初地未成．故現神力令
G103n2241_p0296a08_##六方風來吹水結而成地。或見人入海船欲沒時．為化作地．令得安隱。乃至須水火風者．皆能應其求也。
G103n2241_p0296a09_##次三偈．三災時利物。所謂疾疫世而現為藥艸。饑饉時而化作稻粱。刀兵時令住無諍。有大戰陣．立之等
G103n2241_p0296a10_##力．兩無勝負。復以威力降伏．令彼此安和．不生鬭諍。次二偈．現三塗身。什云．如過去世時．人無禮義．欲殘
G103n2241_p0296a11_##害長老。猴象及鳥．推敬長老．令人獸修善．咸相和順。如大智論說。次二偈．在五欲而行禪。欲令魔心憒亂．
G103n2241_p0296a12_##不得其便。此非靜亂齊旨者．孰能一之哉。永嘉云．在欲行禪知見力．火中生蓮終不壞。次一偈．為好色者
G103n2241_p0296a13_##現婬女以囘好色之心以好德。如婆須蜜女之類。次二偈．為無勢力者現有力貴人以祐庇之。為貧乏者
G103n2241_p0296a14_##現無盡藏以供給之。次二偈。為憍慢者現大力士以消其貢高。為怯弱者施無畏力以去其恐懼。次一偈
G103n2241_p0296a15_##為不住戒忍者現離欲而令登戒忍。次二偈．為須供事者為服役．而適可其心．引發道意。後以方便給其
G103n2241_p0296a16_##所須．而誘入佛道。次三偈．結嘆道無盡．行無盡．故能度無盡眾生。即一切佛讚其功德．亦無盡也。誰有聞
G103n2241_p0297a01_##是法而不發菩提心者乎。除不肖之闡提．及無智之愚法聲聞．不在其例。</u>
G103n2241_p0297a02_##<Q1>維摩詰所說經入不二法門品第九
G103n2241_p0297a03_##<u><p,1>一經所談．無非不二法門。談不二者．所以易凡小二心耳。始以五百蓋合一蓋．是不二之發端也。弟子所
G103n2241_p0297a04_##述．菩薩所宣．皆云不堪問疾．與淨名闡揚不二法門也。至於淨名示疾．即無常以顯法身．是對國王長者
G103n2241_p0297a05_##密闡不二法門也。及與文殊談菩薩行．談觀眾生．談佛道．談如來種．皆不二法也。前雖廣明所證之法。此
G103n2241_p0297a06_##品特顯能入不二之人有三十二。非謂不二法門有三十二也。故以入不二法門標品。由此一品．融前諸
G103n2241_p0297a07_##品。
G103n2241_p0297a08_##<o><p>爾時維摩詰謂眾菩薩言。諸仁者。云何菩薩入不二法門。各隨所樂說之。
G103n2241_p0297a09_##<u><p,1>前來但是二大士對談不二．而未及餘菩薩。故淨名令餘菩薩說不二門．各各呈出見性成佛之旨．與人
G103n2241_p0297a10_##作標榜。而諸菩薩皆名實相當．各隨所證而說。所謂無邊海會．各入解脫之門。境界參差．同趣如來之會。
G103n2241_p0297a11_##故海慧云．如來境界無有邊．各隨解脫皆能見。
G103n2241_p0297a12_##<o><p>會中有菩薩名法自在說言。諸仁者。生滅為二。法本不生．今則無滅。得此無生法忍．是為入不二法門。
G103n2241_p0297a13_##<u><p,1>法自在者．若以生滅為生滅．即墮斷見。若以不生滅為不生滅．即墮常見。既墮斷常．則法有二相．不得自
G103n2241_p0297a14_##在。今了知諸法雖生而未嘗生．雖滅而未嘗滅．是則生滅即不生滅．打成一片。故能證入無生法忍．得法
G103n2241_p0297a15_##自在。經云一切法不生．一切法不滅。若能如是解．諸佛常現前。諸佛現前．即是入不二法門也。
G103n2241_p0297a16_##<o><p>德守菩薩曰。我我所為二。因有我故．便有我所。若無有我．則無我所。是為入不二法門。
G103n2241_p0298a01_##<u><p,1>德守為我執之對。我者．主宰義。我所者．即萬法也。以我為主宰。我能主宰萬法。即以萬法為我所有之物．
G103n2241_p0298a02_##故曰我所也。物我立．而是非生．得失起。遂成二法。若知五陰本無主宰．則我空。又知五蘊本無實法．則我
G103n2241_p0298a03_##所亦空。我法既空．則天地一指．萬物一馬。如是則能化我執而為德守。是名不二法也。
G103n2241_p0298a04_##<o><p>不眴菩薩曰。受不受為二。若法不受．則不可得。以不可得故．無取無捨無作無行。是為入不二法門。
G103n2241_p0298a05_##<u><p,1>目動為眴。受即五受。心眴則心動。心動則心必受法。心受法則生取捨。便成二法。若目不眴．則心不動。不
G103n2241_p0298a06_##動則心不受法。心不受法則法不可得。法不可得則心無取捨無造作無心行。是名入不二法也。
G103n2241_p0298a07_##<o><p>德頂菩薩曰。垢淨為二。見垢實性．則無淨相。順於滅相。是為入不二法門。
G103n2241_p0298a08_##<u><p,1>去垢去淨．不名德頂。淨垢兩忘．德之最勝。故名德頂。凡夫見垢．二乘見淨。有垢有淨．遂成二相。若見垢實
G103n2241_p0298a09_##性．不但垢相不可得．即淨相亦不可得。垢淨兩忘．方能隨順寂滅之相。是為入不二法也。
G103n2241_p0298a10_##<o><p>善宿菩薩曰。是動是念為二。不動則無念。無念即無分別。通達此者．是為入不二法門。
G103n2241_p0298a11_##<u><p,1>善宿者．宿止也。若境止而心不止．不名善止。一念緣起無生．則心境皆如．是名善止。起信云。不了一法界
G103n2241_p0298a12_##義．不覺心起而有其念。動即無明風。念則業轉現。三細分別即六粗前四相。因動念而深生取着．故有分
G103n2241_p0298a13_##別。所謂無明不覺生三細．境界為緣長六粗也。蓋動念如發機。分別如着物。故成二相。若心念不動．則無
G103n2241_p0298a14_##分別。無分別則萬法一如。故起信云．一切境界皆因妄念而有差別。若無妄念．則無一切境界之相。是名
G103n2241_p0298a15_##不二法也。
G103n2241_p0298a16_##<o><p>善眼菩薩曰。一相無相為二。若知一相即是無相．亦不取無相．入於平等。是為入不二法門。
G103n2241_p0299a01_##<u><p,1>無相可見．斯名善眼。若見一法．則一翳在眼空花亂墜矣。一相者．猶有一也。無相者．則一相亦無也。一相
G103n2241_p0299a02_##雖無．而無相猶在。若以無相為無相．無相即為相。猶二也。若了知一相即是無相．而亦不住於無相．則相
G103n2241_p0299a03_##與無相皆入平等。是名不二。故大經云。此中無有二。亦復無有一。大智若見者。如理乃安住。無中無有二。
G103n2241_p0299a04_##無二亦復無。三界一切空。是則諸佛見。
G103n2241_p0299a05_##<o><p>妙臂菩薩曰。菩薩心聲聞心為二。觀心相空如幻化者．無菩薩心．無聲聞心。是為入不二法門。
G103n2241_p0299a06_##<u><p,1>大小二乘皆能接引．是為妙臂。若定以菩薩為大心眾生二乘為劣機小見．則成二法。若觀心相本空．猶
G103n2241_p0299a07_##如幻化．亦何大心小心之有。是名不二。涅槃經云。譬如羣牛．同一乳道。如是三乘．同一佛性。法華經云．唯
G103n2241_p0299a08_##有一乘法．無二亦無三。
G103n2241_p0299a09_##<o><p>弗沙菩薩曰。善不善為二。若不起善不善．入無相際而通達者．是為入不二法門。
G103n2241_p0299a10_##<u><p,1>若取善取不善．皆是眼中沙屑。是名為二。若善惡都不思量．直入無相際者．是名不二。故六祖云。不思善．
G103n2241_p0299a11_##不思惡．是明上座本來面目。涅槃經云。善道惡道．凡夫謂二。智者了達．其性無二。無二之性．即是實性。
G103n2241_p0299a12_##<o><p>師子菩薩曰。罪福為二。若達罪性則與福無異．以金剛慧決了此相．無縛無解者．是為入不二法門。
G103n2241_p0299a13_##<u><p,1>罪福皆空．心無所畏．故名師子。世間罪福是二法。若達罪性不在內外中間．則知福性亦不在內外中間
G103n2241_p0299a14_##可得。以金剛慧決了二相．則無罪可縛．無福可解。是名入不二法。
G103n2241_p0299a15_##<o><p>師子意菩薩曰。有漏無漏為二。若得諸法等．則不起漏不漏想．不着於相．亦不住無相。是為入不二法門。
G103n2241_p0299a16_##<u><p,1>心超有漏無漏．故心亦無畏。世間所修．是善業惡業不動業．為漏。出世所修．諦緣度等．為無漏。是名為二。
G103n2241_p0300a01_##若能觀察世出世法．本來平等．不起漏無漏想．則不着有漏相．亦不着無漏相。是名入不二法。
G103n2241_p0300a02_##<o><p>淨解菩薩曰。有為無為為二。若離一切數．則心如虛空．以清淨慧無所礙者．是為入不二法門。
G103n2241_p0300a03_##<u><p,1>有無俱遣．是名淨解。有為法．即善惡五十一心數法。無為．即三無為法也。此皆百法數量中收。未超數量
G103n2241_p0300a04_##之外。故名為二。若超數量．則心如虛空．法界一相．以清淨慧普應一切而無所礙。是名入不二法。故大經
G103n2241_p0300a05_##云。於有為界．示無為法．而不滅壞有為之相。於無為界．示有為法．而不分別無為之性。大品云。離有為法
G103n2241_p0300a06_##無為法不可得．離無為法有為法不可得。
G103n2241_p0300a07_##<o><p>那羅延菩薩曰。世間出世間為二。世間性空．即是出世間。於其中不入不出不溢不散．是為入不二法門。
G103n2241_p0300a08_##<u><p,1>那羅延．大力士也。世出世法打成一片．非大力者不能。必是純鋼打就生鐵鑄成漢子．方能擔荷。世間有
G103n2241_p0300a09_##三。謂眾生世間器世間正覺世間。今以眾生器界為世間．而以正覺世間為出世間也。以世間出世間分
G103n2241_p0300a10_##作兩橛．故名為二。若能了得世間性空．即是出世間。則不分別是入世是出世．亦不以世間為流散而別
G103n2241_p0300a11_##求出世間。矣。什曰。溢．梵本作流。愚謂．正當作流．不當作溢。流散者．謂於五塵上馳流散動也。意謂不以世
G103n2241_p0300a12_##間馳流散動而思出世之凝寂也。以了世間性空．即是出世間故。涅槃云。不流即常。又曰。不流者無盡。
G103n2241_p0300a13_##<o><p>善意菩薩曰。生死涅槃為二。若見生死性．則無生死．無縛無解．不然不滅。如是解者．是為入不二法門。
G103n2241_p0300a14_##<u><p,1>若分別生死涅槃為二．意則不善。了知生死涅槃同於昨夢．意斯善矣。故曰生死涅槃為二。若見生死性．
G103n2241_p0300a15_##則生死永斷．故無生死。無生死．亦無涅槃。以空性中不着生死涅槃故。如是則不見生死為縛．涅槃為解．
G103n2241_p0300a16_##生死不曾生．涅槃不曾滅。是名入不二法。
G103n2241_p0301a01_##<o><p>現見菩薩曰。盡不盡為二。法若究竟盡．若不盡．皆是無盡相。無盡相即是空。空則無有盡不盡相。如是入者．
G103n2241_p0301a02_##是為入不二法門。
G103n2241_p0301a03_##<u><p,1>以親見盡不盡相．皆是無盡．故名現見。究竟盡者．即妄見生滅法也。究竟不盡者．即自性所具智慧光明
G103n2241_p0301a04_##不生滅法也。若以盡為盡．則以不盡為不盡。是名二法。若以盡不盡法皆是無盡者．以無盡相即是空相
G103n2241_p0301a05_##故。既總入一空．則無盡不盡相。是名不二。故大經云。一切凡夫行．莫不速歸盡．其性如虛空．是故無有盡。
G103n2241_p0301a06_##智者說無盡．此亦無所說．自性無盡故．得有難思盡。
G103n2241_p0301a07_##<o><p>普守菩薩曰。我無我為二。我尚不可得．非我何可得。見我實性者．不復起二。是為入不二法門。
G103n2241_p0301a08_##<u><p,1>前空我我所為德守。此空我無我為普守。凡夫有我。二乘無我。是為二法。今見我實性。我尚不可得．况無
G103n2241_p0301a09_##我而可得耶。由無我無我．是名入不二法。涅槃云。我與無我．凡夫謂二。智者了達．其性無二。無二之性．即
G103n2241_p0301a10_##是佛性。
G103n2241_p0301a11_##<o><p>電天菩薩曰。明無明為二。無明實性即是明。明亦不可取．離一切數．於其中平等無二者．是為入不二法門。
G103n2241_p0301a12_##<u><p,1>明與無明皆是性天之電影．故名電天。明即智慧。無明即癡惑。是名為二。令觀無明實性即是智慧性。若
G103n2241_p0301a13_##取智慧為智慧．則智慧亦成無明矣。若不取智慧．即智慧尚不可得．况無明乎。如是則超一切數量．而明
G103n2241_p0301a14_##與無明平等無二。是名入不二法。涅槃云。無明因緣諸行．凡夫分別．生二法想。明與無明．智者了達．其性
G103n2241_p0301a15_##無二。無二之性．即是佛性。
G103n2241_p0301a16_##<o><p>喜見菩薩曰。色色空為二。色即是空．非色滅空．色性自空。如是受想行識識空為二。識即是空．非識滅空．識
G103n2241_p0302a01_##性自空。於其中而通達者．是為入不二法門。
G103n2241_p0302a02_##<u><p,1>色即是空．智所喜見。若色滅空．智者不喜。故色與空為二者．小乘計從空生色．故色滅空現。若觀色性本
G103n2241_p0302a03_##空．不待色滅而後空．乃至識性本空．不待識滅而後空者．是名入不二法。涅槃云。五陰和合．稱名某甲。凡
G103n2241_p0302a04_##夫眾生．墮其所稱．是名世諦。解陰無有某甲名字．離陰亦無某甲名字．出世之人．如其性相而能知之．名
G103n2241_p0302a05_##第一義諦。
G103n2241_p0302a06_##<o><p>明相菩薩曰。四種異空種異為二。四種性即是空種性。如前際後際空故．中際亦空。若能如是知諸種性者．
G103n2241_p0302a07_##是為入不二法門。
G103n2241_p0302a08_##<u><p,1>了達四大種性與空種性本無差別．故名明見。四大種與空大種為二。外道二乘皆執空大種生四大．故
G103n2241_p0302a09_##空色成兩。若知四大種性即是空種性．以三際求之皆不可得．則無能生之空大．亦無所生之四大。是名
G103n2241_p0302a10_##入不二法。
G103n2241_p0302a11_##<o><p>妙意菩薩曰。眼色為二。若知眼性．於色不貪不恚不癡．是名寂滅。如是耳聲．鼻香．舌味．身觸．意法為二。若知
G103n2241_p0302a12_##意性．於法不貪不恚不癡．是名寂滅。安住其中．是為入不二法門。
G103n2241_p0302a13_##<u><p,1>根塵不取．皆由轉意識為妙觀察智。故不起分別．名為善意。蓋二乘以根塵為二法。不知相見二分皆從
G103n2241_p0302a14_##業識自證分中流出．本非二物。若見眼性．則眼根對色不生分別．當下寂滅。若見意性．則意根對法塵不
G103n2241_p0302a15_##起三毒．當下寂滅。若能安住寂滅性中．是名入不二法。
G103n2241_p0302a16_##<o><p>無盡意菩薩曰。布施迴向一切智為二。布施性即是迴向一切智性。如是持戒．忍辱．精進．禪定．智慧．囘向一
G103n2241_p0303a01_##切智為二。智慧性即是迴向一切智性。於其中入一相者．是為入不二法門。
G103n2241_p0303a02_##<u><p,1>囘六度向一切智．則功德無量．故名無盡。蓋六度是因．一切智是果。以囘因向果．故成二法。若觀因性即
G103n2241_p0303a03_##果性．是則因該果．果徹因源．是名入不二法。
G103n2241_p0303a04_##<o><p>深慧菩薩曰。是空是無相。是無作為二。空即無相。無相即無作。若空無相無作．則無心意識。於一解脫門．即
G103n2241_p0303a05_##是三解脫門者．是為入不二法門。
G103n2241_p0303a06_##<u><p,1>以達三門即一．一門即三．故名深慧。空無相無作．即三解脫門。空．即虛空無為。離一切色心諸法障礙．所
G103n2241_p0303a07_##顯真理．名虛空無為。無相．即擇滅無為。由無漏智而起簡擇．滅諸障染．所顯真理。無作．即非擇滅無為。有
G103n2241_p0303a08_##法不由擇力起無漏智簡擇而本性淨．即自性清淨涅槃。以真如本性離諸障染．不由起智斷惑．本體淨
G103n2241_p0303a09_##故。三門雖異．俱是無心意識得名。若能以一解脫入三解脫者．是名入不二法。
G103n2241_p0303a10_##<o><p>寂根菩薩曰。佛法眾為二。佛即是法。法即是眾。是三寶皆無為相．與虛空等。一切法亦爾。能隨此行者．是為
G103n2241_p0303a11_##入不二法門。
G103n2241_p0303a12_##<u><p,1>六根一動．則對境不覺與境相鬭．便成二法。若能反流旋一．六用不行．塵既不緣．根無所偶．則六根自寂．
G103n2241_p0303a13_##故名寂根。三寶有二．謂別相同體。別相者．謂佛法僧各各相別故。一佛寶。謂佛初於菩提樹下成正覺．現
G103n2241_p0303a14_##丈六身。說華嚴時．現千丈盧舍那身。是為佛寶。二法寶。謂五時所說大小經律論藏為法寶。三僧寶。謂稟
G103n2241_p0303a15_##佛教法．修因得果．即聲聞緣覺菩薩．是僧寶。同體者．名雖有三．體即是一．故名同體。謂性體靈覺．照了諸
G103n2241_p0303a16_##法非空非有．名佛寶。法性寂滅．而恆沙性德皆可軌持．名法寶。恆沙妙德．性相不二．理事和合．名僧寶。若
G103n2241_p0304a01_##以別相觀．則三寶是二。以同體觀．則覺性即法．法即是僧．與虛空等。則觸目皆寶．本是有二。是名入不二
G103n2241_p0304a02_##法。故云．知法名為佛．知離名為法．知無名為僧．是名為徧行。
G103n2241_p0304a03_##<o><p>心無礙菩薩曰。身身滅為二。身即是身滅。所以者何。見身實相者．不起見身及見滅身。身與滅身．無二無分
G103n2241_p0304a04_##別。於其中不驚不懼者．是為入不二法門。
G103n2241_p0304a05_##<u><p,1>觀生死有二．則心有隔礙。若觀生即是死．則心無隔礙。故名心無礙也。身身滅為二。身即是生。身滅即是
G103n2241_p0304a06_##死。若以生為生．必以死為死。是名二法。若見身之實相．則不見有身生．亦不見有身滅。則視生為附贅懸
G103n2241_p0304a07_##疣．而死為決疣潰癰。則能齊生死．而死生驚懼不入乎胸中。是名入不二法。
G103n2241_p0304a08_##<o><p>上善菩薩曰。身口意善為二。是三業皆無作相。身無作相．即口無作相。口無作相．即意無作相。是三業無作
G103n2241_p0304a09_##相．即一切法無作相。能如是隨無作慧者．是為入不二法門。
G103n2241_p0304a10_##<u><p,1>知三業皆空．無有作相．是名上善。身口意三為二者．謂身口意各造種種業名之為二。若知三業緣生．本
G103n2241_p0304a11_##無自性．悉無作者。唯是無作．故能隨緣造種種業。若能了作相即是無作．是名入不二法。
G103n2241_p0304a12_##<o><p>福田菩薩曰。福行罪行不動行為二。三行實性即是空。空則無福行無罪行無不動行。於此三行而不起者．
G103n2241_p0304a13_##是為入不二法門。
G103n2241_p0304a14_##<u><p,1>三行不起是真福田。福行即欲界善業。罪行即欲界惡業。不動行即上二界業。三行各別．是名為二。若見
G103n2241_p0304a15_##三行實性本無一物．尚無不動．何况罪福。若知罪福皆空．本無所住．是名入不二法。
G103n2241_p0304a16_##<o><p>華嚴菩薩曰。從我起二為二。見我實相者．不起二法。若不住二法．則無有識．無所識者。是為入不二法門。
G103n2241_p0305a01_##<u><p,1>不以我相莊嚴自身．而以實相因華莊嚴佛土．是名華嚴。從我起彼．是名二法。所謂一生二也。若見我實
G103n2241_p0305a02_##相．則不起彼我二見。若不住彼我二見．則不起分別。以不起分別故．嗒焉喪耦。能喪耦者．必能喪我。能喪
G103n2241_p0305a03_##我者．則能泯是非．融大小．齊壽夭。是名入不二法。
G103n2241_p0305a04_##<o><p>德藏菩薩曰。有所得相為二。若無所得．則無取捨。無取捨者．是為入不二法門。
G103n2241_p0305a05_##<u><p,1>若有所得．名世間藏。以無所得．是名德藏。有所得相為二者．如眼為能取．則色為所取。耳為能取．則聲為
G103n2241_p0305a06_##所取。以有取．必有捨。是名為二。若心不取．則眼無所得．乃至意亦無所得。無得則無捨。以無取捨．是名入
G103n2241_p0305a07_##不二法。
G103n2241_p0305a08_##<o><p>月上菩薩曰。暗與明為二。無闇無明．則無有二。所以者何。如入滅受想定．無暗無明。一切法相．亦復如是。於
G103n2241_p0305a09_##其中平等入者．是為入不二法門。
G103n2241_p0305a10_##<u><p,1>明暗俱亡．真月始露。所謂靈光獨耀．逈脫根塵。故名月上也。明暗是兩頭語。若以暗為暗．則以明為明。是
G103n2241_p0305a11_##名為二。若無暗無明．則無有二。喻如入滅定人．六根盡廢．心想俱銷．雖經晝夜．不覺晦明之異。若使靈光
G103n2241_p0305a12_##獨耀．則亘古徹今．通晝貫夜。豈明暗所能易哉。故楞嚴云。見明之時．見非是明。見暗之時．見非是暗。於明
G103n2241_p0305a13_##暗中入平等性者．是名入不二法。
G103n2241_p0305a14_##<o><p>寶印手菩薩曰。樂涅槃不樂世間為二。若不樂涅槃不厭世間．則無有二。所以者何。若有縛．則有解。若本無
G103n2241_p0305a15_##縛．其誰求解。無縛無解．則無樂厭。是為入不二法門。
G103n2241_p0305a16_##<u><p,1>森羅萬象．一法所印．名寶印手。樂涅槃厭生死為二。若見法性．則不樂涅槃．亦不厭生死。所以者何。若法
G103n2241_p0306a01_##性中真有世間之可縛．則有涅槃之可解。今法性本來未曾受縛．其誰求解。既知法性本無縛解．何從而
G103n2241_p0306a02_##起欣厭之心哉。以無縛無解無欣無厭．是名入不二法。
G103n2241_p0306a03_##<o><p>珠頂王菩薩曰。正道邪道為二。住正道者．則不分別是邪是正。離此二者．是為入不二法門。
G103n2241_p0306a04_##<u><p,1>輪王髻中珠名曰頂珠。由不分別邪正．心珠瑩然．無處不照故。正道即八正。邪道即八邪。若以正為正．必
G103n2241_p0306a05_##以邪為邪。故正人指邪為邪．邪人亦指正人為邪。此皆各守一偏．不住正道．故各是其所非而非其所是．
G103n2241_p0306a06_##名之為二。若能住正道．坦夷其度．則不分別是邪是正．便便蕩蕩．無入而不自得．是名入不二法。
G103n2241_p0306a07_##<o><p>樂實菩薩曰。實不實為二。實見者尚不見實．何况非實。所以者何。非肉眼所見。慧眼乃能見。而此慧眼無見
G103n2241_p0306a08_##無不見。是為入不二法門。
G103n2241_p0306a09_##<u><p,1>由不分別實不實法．是名樂實。以但有言說．都無實義故。實即實際理地。不實即虛妄事相。若以事相為
G103n2241_p0306a10_##麤．以實相為妙．是名為二。若以慧眼實見諸法本來空寂者．尚不見有實相．何况虛妄不實之法乎。所以
G103n2241_p0306a11_##不用肉眼必用慧眼照矚者．以實相非肉眼所見．是慧眼所照之境。而此慧眼無見而無所不見。是名入
G103n2241_p0306a12_##不二法。
G103n2241_p0306a13_##<o><p>如是諸菩薩各各說已。問文殊師利。何等是菩薩入不二法門。文殊師利言。如我意者．於一切法無言無說．
G103n2241_p0306a14_##無示無識．離諸問答．是為入不二法門。
G103n2241_p0306a15_##<u><p,1>前諸菩薩．各將自證法門一一呈出。如融瓶盤釵釧為一金．合酥酪醍醐為一味。大經云。一切法門無盡
G103n2241_p0306a16_##海．同會一法道場中．是也。然諸菩薩各呈見處．而復請益文殊。亦以求文殊之智眼決擇也。梵語文殊．此
G103n2241_p0307a01_##云妙智。以能離言語相．離文字相故。斷之曰．若論諸菩薩見處．皆未忘說路．猶在意言境內。如我所見．以
G103n2241_p0307a02_##一切法離言說相．離心緣相．離名字相故。不可說．不可示．不可識．無問無答．絕言絕思．是名入不二法。
G103n2241_p0307a03_##<o><p>於是文殊師利問維摩詰。我等各自說已。仁者當說何等是菩薩入不二法門。時維摩詰默然無言。文殊師
G103n2241_p0307a04_##利歎曰。善哉善哉。乃至無有文字言語．是真入不二法門。
G103n2241_p0307a05_##<u><p,1>文殊既呈見處。復問維摩。我等各說已竟。而仁者亦當說此。昔洞山云。學者雖多無一悟．過在尋他舌頭
G103n2241_p0307a06_##路。欲得忘言泯蹤跡．努力殷勤空裏步。故淨名默然無言．孤逈逈．峭巍巍．直將一座須彌山子．頓在諸人
G103n2241_p0307a07_##面前。使人攀仰不得．擬議不得。不獨將三十二菩薩舌頭一時坐斷。即三世諸佛．到此口挂壁上．形容一
G103n2241_p0307a08_##字不得。此淨名所以善說不二法門．而文殊攸讚。雖然如是．若向默然處垛根．則墮默照邪禪．却又萬里
G103n2241_p0307a09_##崖州也。故石頭云。言語動用沒交涉。藥山云。非言語動用亦沒交涉。又云。語是誑。寂是謗。語默向上有路
G103n2241_p0307a10_##在。故知若入此門．語默皆是。不入此門．語默皆非也。此即世尊拈花妙旨。在方等會中．已被此老微露風
G103n2241_p0307a11_##骨矣。
G103n2241_p0307a12_##<o><p>說是入不二法門品時．於此眾中．五千菩薩皆入不二法門．得無生法忍。
G103n2241_p0307a13_##<u><p,1>聞無生法．得無生忍。所謂知行並進也。德頂云。見垢實性．則無淨相。師子云。若達罪性．則與福無異。那羅
G103n2241_p0307a14_##延云。世間性空．即是出世間。善意云。若見生死性．則無生死。普守云。見我實性者．不可起二。電天曰。無明
G103n2241_p0307a15_##實性．即是明。喜見曰。色性自空．非色滅空。明相曰。四種性．即空種性。妙意曰。若知眼性．於色不貪不恚不
G103n2241_p0307a16_##癡．是名寂滅。此皆指眾生日用性體言也。但眾生迷此性體不用．而用情。總皆墮於情識。率情而不率性
G103n2241_p0308a01_##故隨喜怒哀樂流轉。而中行獨復之大道．皆為藜藋鼪鼷之徑。此諸菩薩深慈厚德．不得已而互陳．以為
G103n2241_p0308a02_##後人標幟。亦知吾佛家常飲食．無非木札羹鐵酸餡。何必羨雲門餅而傲金牛之飯乎。</u>
G103n2241_p0308a03_##<j>維摩詰所說經卷中終
G103n2241_p0308a04_##<mj 003>
G103n2241_p0308a05_##<J>維摩詰所說經卷下
G103n2241_p0308a06_##<Y>姚秦三藏法師鳩摩羅什譯
G103n2241_p0308a07_##<A>明　二棱菴比丘通潤直䟽
G103n2241_p0308a08_##<Q1>香積佛品第十
G103n2241_p0308a09_##<u><p,1>自二大士對談．無非論不二之旨。至於三十二菩薩所談．各歸不二。而淨名一默．如綫穿花．皆成一貫。所
G103n2241_p0308a10_##謂方便多門歸元無二也。然則淨名示疾本懷．滿盤托出．更無餘蘊矣。此品秪為二乘分別不忘．於空室
G103n2241_p0308a11_##處即思牀座．食時將至即念飯食。正如小兒侍師．無心道學．志在梨栗。故淨名於思牀座時．即借座燈王
G103n2241_p0308a12_##以坐之。思飯時．即請飯香積以食之。無非昭廓二乘之心量。奈二乘之不顧何。古德云終日喫飯不曾咬
G103n2241_p0308a13_##着一粒米．香積之飯與。故以香積佛標品。
G103n2241_p0308a14_##<o><p>於是舍利弗心念。食時欲至．此諸菩薩當於何食。時維摩詰知其意．而語言。佛說八解脫．仁者受行。豈雜欲
G103n2241_p0308a15_##食而聞法乎。若欲食者．且待須臾。當令汝得未曾有食。時維摩詰即入三昧。以神通力．示諸大眾．上方界分
G103n2241_p0308a16_##過四十二恆河沙佛土有國名眾香．佛號香積．今現在。其國香氣．比於十方諸佛世界人天之香．最為第一。
G103n2241_p0309a01_##彼土無有聲聞辟支佛名。唯有清淨大菩薩眾。佛為說法。其界一切皆以香作樓閣。經行香地。苑園皆香。其
G103n2241_p0309a02_##食香氣．周流十方無量世界。時彼佛與諸菩薩．方共坐食。有諸天子皆號香嚴．悉發阿耨多羅三藐三菩提
G103n2241_p0309a03_##心．供養彼佛及諸菩薩。此諸大眾莫不目見。時維摩詰問眾菩薩。諸仁者。誰能致彼佛飯。以文殊師利威神
G103n2241_p0309a04_##力故．咸皆默然。維摩詰言。仁此大眾．無乃可恥。文殊師利曰。如佛所言。勿輕未學。
G103n2241_p0309a05_##<u><p,1>食時者．當食之時也。鶖子於欲坐時則想座．於欲食時想食．皆是分別未忘。故淨名云．佛說八解脫味．是
G103n2241_p0309a06_##無欲之嘉餚．法身之上味。仁者既已親受此味．豈可雜世間之欲食耶。汝若欲食．且待須臾．當令汝等得
G103n2241_p0309a07_##未曾有之法食也。淨名室中豈無法食．而必請於香積者。以人情忽近而慕遠．故以神力遣化持鉢請飯
G103n2241_p0309a08_##異土。所以動其欣慕之心．且欲發其淨土之行。亦是此老方便說法也。先以神力示香積土者．欲人見而
G103n2241_p0309a09_##生敬仰也。國名眾香佛號香積者．以此土鼻根勝．皆以香為佛事。故佛名國號．乃至所住所遊之處．及所
G103n2241_p0309a10_##食之味．皆不離香。故即其所食香飯之氣．亦復普熏無量世界。故香積之香．異於十方諸佛世界人天之
G103n2241_p0309a11_##香也。爾時諸佛菩薩皆共坐而食。香嚴天子以發菩提心為法供養。此土大眾．莫不目見。所謂可望而不
G103n2241_p0309a12_##可親也。既使香積令人共見。淨名故意遣諸菩薩請飯香積。謂香積甚邇．不離目前．誰能向彼佛所致彼
G103n2241_p0309a13_##佛飯。當爾時．無論諸菩薩弟子不敢承當．即文殊師利亦默然不答。蓋淨名之遣菩薩請飯．亦猶如來之
G103n2241_p0309a14_##遣問疾也。菩薩之不敢承當．亦猶不敢承當問疾之任也。此皆菩薩勞謙．以顯淨名之神力獨勝．以終一
G103n2241_p0309a15_##期佛事耳。淨名乃激之曰。仁者有此大眾而不能運通致飯．無乃可恥。此雖激菩薩．實所以激二乘也。文
G103n2241_p0309a16_##殊見淨名抑之太甚．故緩緩道勿輕未學。謂菩薩及諸弟子皆有致飯神通。但未曾學．勿輕之也。所謂筍
G103n2241_p0310a01_##畢竟成竹。但此時未堪作筏用耳。若肯學．則移天易地．轉星換斗．尚能為之。何况致飯。孰謂秦無人哉。此
G103n2241_p0310a02_##語雖是文殊為眾解嘲．亦是激其努力耳。
G103n2241_p0310a03_##<o><p>於是維摩詰不起於座．居眾會前．化作菩薩。相好光明．威德殊勝．蔽於眾會。而告之曰。汝往上方界分。度如
G103n2241_p0310a04_##四十二恆河沙佛土。有國名眾香．佛號香積．與諸菩薩方共坐食。汝往到彼．如我詞曰．維摩詰稽首世尊足
G103n2241_p0310a05_##下．致敬無量．問訊起居．少病少惱．氣力安不。願得世尊所食之餘。當於娑婆世界施作佛事．令此樂小法者
G103n2241_p0310a06_##得弘大道．亦使如來名聲普聞。時化菩薩即於會前．昇於上方。舉眾皆見其去。到眾香界．禮彼佛足。又聞其
G103n2241_p0310a07_##言。維摩詰稽首世尊足下．致敬無量．問詢起居．少病少惱．氣力安不。願得世尊所食之餘。欲於娑婆世界施
G103n2241_p0310a08_##作佛事．使此樂小法者得弘大道．亦使如來名聲普聞。
G103n2241_p0310a09_##<u><p,1>淨名不起座而以神力現化人。其相好光明蓋諸大眾者．所以激大眾也。所謂使者尚然多意氣．主人應
G103n2241_p0310a10_##是不尋常。而告下．是發付菩薩乞食語。詞到．理到．佛事人情無不具足。乞如來所食之緒餘施作佛事者．
G103n2241_p0310a11_##亦如神人之塵垢粃糠皆可陶鑄堯舜之意。使此樂小法者得弘大道．以食等而法亦等也。亦使如來名
G103n2241_p0310a12_##聲普聞者．以法施即食施．故香氣所及即如來名聞所及也。會中舉眾皆見其去又皆聞請飯之詞．則知
G103n2241_p0310a13_##四十二恆沙佛國皆籬壁間．殊非河漢。問。何故此土大眾皆見彼土．彼土菩薩不見此土。答。穢處作意欣
G103n2241_p0310a14_##淨．故見淨。淨土不作意欣穢．故不見穢。
G103n2241_p0310a15_##<o><p>彼諸大士．見化菩薩．歎未曾有。今此上人．從何所來。娑婆世界．為在何許。云何名為樂小法者。即以問佛。佛
G103n2241_p0310a16_##告之曰。下方度如四十二恆河沙佛土．有世界名娑婆。佛號釋迦牟尼。今現在於五濁惡世．為樂小法眾生．
G103n2241_p0311a01_##敷演道教。彼有菩薩名維摩詰。住不可思議解脫。為諸菩薩說法。故遣化來．稱揚我名．并讚此土．令彼菩薩
G103n2241_p0311a02_##增益功德。彼菩薩言。其人何如．乃作是化．德力無畏神足若斯。佛言。甚大。一切十方．皆遣化往．施作佛事．饒
G103n2241_p0311a03_##益眾生。於是香積如來以眾香鉢盛滿香飯．與化菩薩。
G103n2241_p0311a04_##<u><p,1>淨土大士見此土菩薩從所未見．故雖嘆未曾有．未免生疑。初疑上人來處．次疑世界在何處．三疑云何
G103n2241_p0311a05_##名為樂小法者。以彼土皆是一類清淨菩薩．無二乘眾．故不知小法。下方下．先答娑婆世界在下方。彼有
G103n2241_p0311a06_##下．答上人來處是淨名神力所化．且知化人從下方娑婆世界來．令彼土菩薩增益功德．是乞食本旨．故
G103n2241_p0311a07_##為說破。又問淨名神力．彼佛答言甚大。言不止能於香積國中遣化人作佛事．亦能遣化人於十方諸佛
G103n2241_p0311a08_##國土中作佛事也。此數語．畢露淨名祕密神通之力。要知．此土遣化．此方得見。若一切十方遣化．此邦之
G103n2241_p0311a09_##人則不見．而十方國土見矣。問答既畢．於是香積如來自持香鉢貯飯授化菩薩者．是香積佛一枝佛法
G103n2241_p0311a10_##流入娑婆世界。故以鉢親授。重其事．尊其法．敬其使．詶其來意。豈汎汎哉。
G103n2241_p0311a11_##<o><p>時彼九百萬菩薩俱發聲言。我欲詣娑婆世界供養釋迦牟尼佛．并欲見維摩詰等諸菩薩眾。佛言。可往。攝
G103n2241_p0311a12_##汝身香．無令彼諸眾生起惑着心。又當捨汝本形．勿使彼國求菩薩者而自鄙恥。又汝於彼．莫懷輕賤而作
G103n2241_p0311a13_##礙想。所以者何。十方國土．皆如虛空。又諸佛為欲化諸樂小法者．不盡現其清淨土耳。
G103n2241_p0311a14_##<u><p,1>彼土九百萬菩薩聞釋迦之名併淨名之神力．皆嚮風欲往。彼佛許其可往．且以三事付囑．亦淨土菩薩
G103n2241_p0311a15_##入穢要事也。一囑攝身香不令眾生生惑着者。菩薩動止．皆為利益眾生。若不攝身香令生惑着．則是教
G103n2241_p0311a16_##盜誨婬故。二囑捨本形勿令彼國菩薩生鄙恥者。以淨土菩薩形色殊勝．穢土菩薩身相下劣．正恐珠玉
G103n2241_p0312a01_##在前．自覺形穢故。三囑於彼國土莫懷輕賤而作礙想者。謂此土坑坎堆阜瓦礫荊棘臭穢不淨．恐於此
G103n2241_p0312a02_##處生輕賤心生障礙想故。復徵釋所以莫懷輕賤勿作礙想之所以。以十方佛土皆如虛空．本來清淨。但
G103n2241_p0312a03_##釋迦示生五濁惡世．為樂小法眾生敷演道教．故不盡現淨土．而或時一現淨土耳。此土菩薩至彼土．直
G103n2241_p0312a04_##往直來．無付囑語。豈非此土菩薩根器勝彼土菩薩乎。以彼土菩薩入穢而懷輕賤生礙想．則是淨穢之
G103n2241_p0312a05_##心未忘．勝劣之情未破。則知此土菩薩根器勝彼多矣。所以向後有願賜少法之請也。故方山論云．娑婆
G103n2241_p0312a06_##之眾．彼此未亡。香積諸徒．淨穢全在。當知此眾並是見解未真．守一方之淨剎。雖名菩薩．諦道未圓。縱有
G103n2241_p0312a07_##忻菩提之志願．滯淨剎以居心。彼與法身智身懸隔。故法華云．不退諸菩薩．亦復不能知。
G103n2241_p0312a08_##<o><p>時化菩薩既受鉢飯．與彼九百萬菩薩俱承佛威神及維摩詰力．於彼世界．忽然不現。須臾之間．至維摩詰
G103n2241_p0312a09_##舍。時維摩詰即化作九百萬師子之座．嚴好如前。諸菩薩皆坐其上。時化菩薩以滿鉢香飯與維摩詰。飯香
G103n2241_p0312a10_##普熏毘耶離城及三千大千世界。時毘耶離婆羅門居士等聞是香氣．身意快然．歎未曾有。於是長者主月
G103n2241_p0312a11_##蓋．從八萬四千人．來入維摩詰舍。見其室中菩薩甚多．諸師子座高廣嚴好。皆大歡喜．禮眾菩薩及大弟子．
G103n2241_p0312a12_##却住一面。諸地神虛空神及欲色界諸天．聞此香氣．亦皆來入維摩詰舍。
G103n2241_p0312a13_##<u><p,1>主客一時俱到淨名室中。淨名即時化作九百萬師子座嚴好如前。問。何故三萬二千師子座則從燈王
G103n2241_p0312a14_##佛借來．今九百萬師子座不借即自化者何也。答。不但九百萬師子座是自化．即三萬二千師子座亦何
G103n2241_p0312a15_##曾借來。不知三萬九百萬皆不曾離此丈室。但前對小乘．故言借。此對菩薩．故言自化耳。既曰神變．豈可
G103n2241_p0312a16_##更以限量定之哉。九百萬菩薩既各就座．然後化菩薩以香飯復命．禮也。飯香普熏毘耶離城及大千世
G103n2241_p0313a01_##界．故毘耶四眾聞香悉來．而長者主月蓋亦來也。月蓋稱長者主者。彼國無王．唯有五百長者共理國事。
G103n2241_p0313a02_##而月蓋為眾所推．尊稱之為主。亦五百長者之一也。諸地下．地祗天神聞香來集也。聞香氣來．與見放光
G103n2241_p0313a03_##來聞法音來無異。所謂以香為佛事也。
G103n2241_p0313a04_##<o><p>時維摩詰語舍利弗等諸大聲聞。仁者可食。如來甘露味飯．大悲所熏．無以限意食之．使不消也。有異聲聞
G103n2241_p0313a05_##念是飯少而此大眾人人當食。化菩薩曰。勿以聲聞小德小智稱量如來無量福慧。四海有竭．此飯無盡。使
G103n2241_p0313a06_##一切人食．[搏>摶]若須彌．乃至一刼．猶不能盡。所以者何。無盡戒定智慧解脫．解脫知見功德具足者所食之餘．
G103n2241_p0313a07_##終不可盡。於是鉢飯悉飽眾會．猶故不盡。其諸菩薩聲聞天人食此飯者．身安快樂譬如一切樂莊嚴國諸
G103n2241_p0313a08_##菩薩也。又諸毛孔皆出妙香．亦如眾香國土諸樹之香。
G103n2241_p0313a09_##<u><p,1>由鶖子作念欲食．故先語鶖子．仁者可食。所謂普周法界渾成飯鼻孔纍垂任飽參也。復囑之曰。如來法
G103n2241_p0313a10_##食雖是緒餘．悉是大悲所熏．粒粒平等。當以平等心食．勿以限量心食之．使不消也。黃檗云。食不消者．所
G103n2241_p0313a11_##謂知解不消皆成毒藥。若是上上根人．如經蠱毒之鄉．水也不得沾他一滴。况此飯乎。若是中下根人．寧
G103n2241_p0313a12_##使不消．且種金剛種子。不可不食也。有異聲聞作念者．是以限量心測度如來境界也。四海有盡此飯無
G103n2241_p0313a13_##窮者．正顯飯本無盡而以限量心見其有盡耳。所以無盡者．以此飯非是世間長粳細米之所成就．是具
G103n2241_p0313a14_##足五分法身香者咀嚼之餘．故終不可盡也。悉飽眾會猶故不盡者．譬如大海．蚊蝱飲之亦飽．[鼬-由+晏]鼠飲之
G103n2241_p0313a15_##亦飽．修羅飲之亦飽．而海自若也。食此飯者身安快樂如樂莊嚴國者．世有塗毒鼓觸之即死．有返魂香
G103n2241_p0313a16_##觸之即生．何怪乎香積飯觸之而身安快樂毛孔皆香也。
G103n2241_p0314a01_##<o><p>爾時維摩詰問眾香菩薩。香積如來以何說法。彼菩薩曰。我土如來．無文字說．但以眾香令諸天人得入律
G103n2241_p0314a02_##行。菩薩各各坐香樹下．聞斯妙香．即獲一切德藏三昧。得是三昧者．菩薩所有功德皆悉具足。彼諸菩薩問
G103n2241_p0314a03_##維摩詰。今世尊釋迦牟尼以何說法。維摩詰言。此土眾生剛強難化．故佛為說剛強之語以調伏之。言是地
G103n2241_p0314a04_##獄．是畜生．是餓鬼．是諸難處．是愚人生處．是身邪行．是身邪行報．是口邪行．是口邪行報．是意邪行．是意邪
G103n2241_p0314a05_##行報．是殺生．是殺生報．是不與取．是不與取報．是邪婬．是邪婬報．是妄語．是妄語報．是兩舌．是兩舌報．是惡
G103n2241_p0314a06_##口．是惡口報．是無義語．是無義語報．是貪嫉．是貪嫉報．是瞋惱．是瞋惱報．是邪見．是邪見報．是慳吝．是慳吝
G103n2241_p0314a07_##報．是毀戒．是毀戒報．是瞋恚．是瞋恚報．是懈怠．是懈怠報．是亂意．是亂意報．是愚癡．是愚癡報．是結戒．是持
G103n2241_p0314a08_##戒．是犯戒．是應作．是不應作．是障礙．是不障礙．是得罪．是離罪．是淨．是垢．是有漏．是無漏．是邪道．是正道．是
G103n2241_p0314a09_##有為．是無為．是世間．是涅槃。以難化之人．心如猿猴。故以若干種法制御其心．乃可調伏。譬如象馬𢤱悷不
G103n2241_p0314a10_##調．加諸楚毒．乃至徹骨．然後調伏。如是剛強難化眾生．故以一切苦切之言乃可入律。彼諸菩薩聞說是已．
G103n2241_p0314a11_##皆曰。未曾有也。如世尊釋迦牟尼佛隱其無量自在之力．乃以貧所樂法度脫眾生。斯諸菩薩亦能勞謙．以
G103n2241_p0314a12_##無量大悲生是佛土。
G103n2241_p0314a13_##<u><p,1>此土菩薩聲聞大眾雖飽飡香飯．不知香飯即是彼土如來所說之法。恐眾會不知．故問彼菩薩曰香積
G103n2241_p0314a14_##如來以何說法。以何二字．甚有含蓄。為復即以香飯說法．為復亦用文字說法也。答曰我土如來不用文
G103n2241_p0314a15_##字．但以眾香令諸天人聞香得入律行．菩薩聞香即獲一切德藏三昧。以彼鼻根明利．却與淨名一默無
G103n2241_p0314a16_##異也。而下彼土菩薩亦審此方如來以何說法。答云彼土眾生心意柔軟鼻根明利．故以眾香以代說法。
G103n2241_p0315a01_##此土眾生．剛強難化．猶如豶豕。非童牛之牿可制。故以剛強之語而令調伏。此是三塗。此是八難。此是邊
G103n2241_p0315a02_##地。此是三業。是三業報。此是十惡。是十惡報。此是六蔽。是六蔽報。乃至是持戒是犯戒是世間是涅槃等。
G103n2241_p0315a03_##以剛強難化之人．心如猿猴．念念不停。故以若干調御之法以制之．乃得調伏。又如狂象無鈎．劣馬無轡．
G103n2241_p0315a04_##則縱逸奔馳。加諸楚毒．然後調伏。什曰。馬有五種。有見鞭影即調伏者．有得鞭乃伏者．有以利錐刺皮乃
G103n2241_p0315a05_##伏者．有穿肌乃伏者．有徹骨乃伏者。眾生利鈍亦有五種。有見他無常乃悟者．有見知識無常乃悟者．有
G103n2241_p0315a06_##見弟兄親戚無常乃悟者．有見父母無常乃悟者．有見己身無常乃悟者。如是剛強難化眾生．故以種種
G103n2241_p0315a07_##剛強之法制御其心乃得入律。然與彼土天人聞眾香而入律行者無異。淨土菩薩聞穢土如來說方便
G103n2241_p0315a08_##法．歎未曾有。故讚如來隱勝現劣。亦讚菩薩內祕外現．有功勞而不居．故曰勞謙。易曰勞謙君子萬民服
G103n2241_p0315a09_##也。然則彼土菩薩不唯不生礙想．亦隱隱隆隆有向穢之心矣。
G103n2241_p0315a10_##<o><p>維摩詰言。此土菩薩．於諸眾生．大悲堅固．誠如所言。然其一世饒益眾生．多於彼國百千刼行。所以者何。此
G103n2241_p0315a11_##娑婆世界有十事善法．諸餘淨土之所無有。何等為十。以布施攝貧窮．以淨戒攝毀禁．以忍辱攝瞋恚．以精
G103n2241_p0315a12_##進攝懈怠．以禪定攝亂意．以智慧攝愚癡．說除難法度八難者．以大乘法度樂小乘者．以諸善根濟無德者．
G103n2241_p0315a13_##常以四攝成就眾生．是為十。
G103n2241_p0315a14_##<u><p,1>淨名見淨土菩薩有向穢之心．大為此土菩薩增價．亦所以激彼土菩薩學穢土行也。誠如所言者。謂此
G103n2241_p0315a15_##土菩薩大悲堅固．故能為下劣眾生忍於斯事．乃甘心與之同憂患而無疲厭．真為勞謙。雖然．在穢土一
G103n2241_p0315a16_##世行菩薩行．勝於彼土百千劫。此又菩薩勞謙所致也。然此土所以勝彼土者。以此土有十種惡法．而菩
G103n2241_p0316a01_##薩能行十種善法以導之．故菩薩易增功德。彼土純善．施德無地。所以彼土菩薩修行百千劫．不如此土
G103n2241_p0316a02_##修行一世也。故思益經云。我見喜樂國．及見安樂土．此中無苦惱．亦無苦惱名．於彼作功德．未足以為奇。
G103n2241_p0316a03_##於此煩惱中．能忍不可事．亦教他此法．其福為最勝。
G103n2241_p0316a04_##<o><p>彼菩薩曰。菩薩成就幾法．於此世界行無瘡疣．生於淨土。維摩詰言。菩薩成就八法．於此世界行無瘡疣．生
G103n2241_p0316a05_##於淨土。何等為八。饒益眾生而不望報。代一切眾生受諸苦惱．所作功德盡以施之。等心眾生．謙下無礙。於
G103n2241_p0316a06_##諸菩薩．視之如佛。所未聞經．聞之不疑。不與聲聞而相違背。不嫉彼供．不高已利．而於其中調伏其心。常省
G103n2241_p0316a07_##已過．不訟彼短。恆以一心求諸功德。是為八法。
G103n2241_p0316a08_##<u><p,1>彼土菩薩未曾入穢。初入穢土．懷輕賤意。及聞此土說法而心始萌動．淨名復從旁敲擊．幡然有入穢之
G103n2241_p0316a09_##心矣。復恐處不淨國行菩薩行不能兼濟．則與彼同溺．不生淨土。故問菩薩成就幾法住此穢土行無瘡
G103n2241_p0316a10_##疣得生淨土。淨名示以八法。一饒益眾而不望報。哀王孫而進食者．尚不望報。豈况菩薩以大慈悲饒益
G103n2241_p0316a11_##一切者．乃思報乎。二拔苦與樂。菩薩與眾生有同體之悲．寒則已寒．饑則已饑．眾生苦惱即菩薩苦惱．故
G103n2241_p0316a12_##能與民同憂患而不生疲厭．而復以已所作福德悉皆施與．所謂惡歸於已善歸於人也。三等視一切．卑
G103n2241_p0316a13_##以自牧．不生傲慢．故能化導眾生．則處處通達而無障隔。四佛視菩薩。謂以敬心事菩薩．如事佛。以菩薩
G103n2241_p0316a14_##勞謙．同諸佛之隱勝現劣故。五聞深法而不疑。六順小乘而不逆。七不以供彼而生嫉．不以己利而為高．
G103n2241_p0316a15_##世人由此生煩惱．菩薩借此以調心便得平等。八能省已過而不訟人之短．唯是一心專求功德。辦此八
G103n2241_p0316a16_##事．雖處穢而常淨矣。
G103n2241_p0317a01_##<o><p>維摩詰文殊師利於大眾中說是法時．百千天人皆發阿耨多羅三藐三菩提心．十千菩薩得無生法忍。
G103n2241_p0317a02_##<u><p,1>世尊現淨土時．五百長者得無生忍．八萬四千人發菩提心。淨名與文殊談菩薩行時．八千天子發菩提
G103n2241_p0317a03_##心。談不二法門時．五千菩薩入不二法門。飡香積飯時．百千天人發菩提心．十千菩薩得無生忍。現妙喜
G103n2241_p0317a04_##國時．十四那由他人發菩提心。此會之獲益者何多也。抑諸佛菩薩爐錘之妙歟。</u>
G103n2241_p0317a05_##<Q1>維摩詰所說經菩薩行品第十一
G103n2241_p0317a06_##<u><p,1>前品淨名遣化請香積飯入娑婆世界作佛事．是以淨土無言之教去穢土菩薩弟子文字之習也。此品
G103n2241_p0317a07_##為淨土菩薩說穢土法．欲其住淨土不捨穢土之行也以二土法輪彼此互換各得利益．亦不二之道也。
G103n2241_p0317a08_##<o><p>爾時佛說法於菴羅樹園。其地忽然廣博嚴事。一切眾會皆作金色。阿難白佛言。世尊。以何因緣有此瑞應。
G103n2241_p0317a09_##是處忽然廣博嚴事．一切眾會皆作金色。佛告阿難。是維摩詰文殊師利與諸大眾恭敬圍繞發意欲來．故
G103n2241_p0317a10_##先為此瑞應。於是維摩詰語文殊師利。可共見佛。與諸菩薩禮事供養。文殊師利言。善哉．行矣。今正是時。維
G103n2241_p0317a11_##摩詰即以神力持諸大眾並師子座置於右掌．往詣佛所。到已着地。稽首佛足．右繞七匝．一心合掌．在一面
G103n2241_p0317a12_##立。其諸菩薩即皆避座．稽首佛足．亦遶七匝．於一面立。諸大弟子釋梵四天王等．亦皆避座．稽首佛足．在一
G103n2241_p0317a13_##面立。於是世尊如法慰問諸菩薩已．各令復坐。即皆受教。眾坐已定．佛語舍利弗。汝見菩薩大士自在神力
G103n2241_p0317a14_##之所為乎。唯然．已見。汝意云何。世尊。我覩其為不可思議．非意所圖．非度所測。
G103n2241_p0317a15_##<u><p,1>淨名示疾．如來特遣文殊將命往問。淨名借病說法．已暢本懷。且淨土菩薩如雲龍風虎不期而會。今將
G103n2241_p0317a16_##詣如來以答尊貺．故先現瑞相．然後鳩諸菩薩俱往覲佛。一以詶如來問疾之禮。一以令淨土菩薩見穢
G103n2241_p0318a01_##土如來．增發道意。故文殊勸駕云善哉行矣今正是時．謂即當速行．無怠緩也。淨名即以神力詣佛修敬．
G103n2241_p0318a02_##在一面立。次淨土菩薩修敬．在一面立。次諸弟子釋梵四王修敬．亦在一面立。皆循循有序。禮也。世尊亦
G103n2241_p0318a03_##各各慰問．令彼一一復座。禮也。要知出世禮儀．與世間毫無有異。昔人見禪林軌範嚴整．謂三代禮樂盡
G103n2241_p0318a04_##萃於此。讀此．亦見如來儀則．菩薩軌度．皆近人情．了無徑庭也。眾坐已定．如來遽問鶖子汝見大士自在
G103n2241_p0318a05_##神力之所為乎。以鶖子念座念食為發起．故獨問之。答云唯然已見。又問汝既見已．還作何等意念。為有
G103n2241_p0318a06_##欣慕之心乎。抑無欣慕之心也。答我但知其為不可思議．固非我等心量可圖可度．更不別作意念。此等
G103n2241_p0318a07_##語．亦見鶖子甘為下劣．自絕於菩薩神通之分．而無一念好樂之心。豈知淨名之不可思議．已亦有之．非
G103n2241_p0318a08_##絕然無分者也。豈不聞文殊云莫輕未學乎。激發之語．乘便在後。
G103n2241_p0318a09_##<o><p>爾時阿難白佛言。世尊。今所聞香．自昔未有。是為何香。佛告阿難。是彼菩薩毛孔之香。於是舍利弗語阿難
G103n2241_p0318a10_##言。我等毛孔亦出是香。阿難言。此所從來。曰。是長者維摩詰從眾香國取佛餘飯．於舍食者．一切毛孔皆香
G103n2241_p0318a11_##若此。阿難問維摩詰。是香氣住當久如。維摩詰言。至此飯消。曰。此飯久如當消。曰。此飯勢力至於七日然後
G103n2241_p0318a12_##乃消。又阿難。若聲聞人未入正位食此飯者．得入正位然後乃消。已入正位食此飯者．得心解脫然後乃消。
G103n2241_p0318a13_##若未發大乘意食此飯者．至發意乃消。已發意食此飯者．得無生忍然後乃消。已得無生忍食此飯者．至一
G103n2241_p0318a14_##生補處然後乃消。譬如有藥名曰上味．其有服者．身諸毒滅然後乃消。此飯如是。滅除一切諸煩惱毒然後
G103n2241_p0318a15_##乃消。
G103n2241_p0318a16_##<u><p,1>此因菩薩聲聞大眾食香飯者毛孔皆出妙香．故阿難聞香發問。如來答言是彼土菩薩毛孔之香．不及
G103n2241_p0319a01_##聲聞。故鶖子在同類中亦賣弄云我等毛孔亦出是香也。阿難復究香之來處。答是淨名從眾香國中取
G103n2241_p0319a02_##佛餘飯於舍．我從淨名室中得沾法味．故一切毛孔皆香若此。阿難復轉問淨名此等香氣久如當消。答
G103n2241_p0319a03_##直至飯消香氣始滅。又問此飯久如當消。答若人天食之七日乃消。以七日內必證果故。若聲聞未證羅
G103n2241_p0319a04_##漢果未入正位者．人正位乃消。若聲聞已入正位者．得心解脫時乃消。謂七住念念正受名心解脫。若未
G103n2241_p0319a05_##發菩提心者．至初住發心時乃消。已發心者．至八地證無生法忍時乃消。得無生忍者．至一生補處時乃
G103n2241_p0319a06_##消。前云若以限意食之即不能消．若不以限意食則隨食隨消隨得利益。故涅槃經云。方等深經．猶如甘
G103n2241_p0319a07_##露．亦如毒藥。或有服甘露．傷命而早夭。或有服甘露．壽命得長存。或有服毒生。亦有服毒死。無礙智甘露．
G103n2241_p0319a08_##所謂大乘典。如是大乘典．亦名雜毒藥。如酥醍醐等．及以諸石蜜。服消則為藥．不消則為毒。方等亦如是。
G103n2241_p0319a09_##智者為甘露。愚不知佛性．服之則成毒。聲聞及緣覺．大乘為甘露．等。下以喻明．復以法合．可知。
G103n2241_p0319a10_##<o><p>阿難白佛言。未曾有也。世尊。如此香飯．能作佛事。佛言。如是如是。阿難。或有佛土．以佛光明而作佛事。有以
G103n2241_p0319a11_##諸菩薩而作佛事。有以佛所化人而作佛事。有以菩提樹而作佛事。有以佛衣服臥具而作佛事。有以飯食
G103n2241_p0319a12_##而作佛事。有以園林臺觀而作佛事。有以三十二相八十隨形好而作佛事。有以佛身而作佛事。有以虛空
G103n2241_p0319a13_##而作佛事。眾生應以此緣得入律行。有以夢幻影響鏡中像水中月熱時焰如是等喻而作佛事。有以音聲
G103n2241_p0319a14_##語言文字而作佛事。或有清淨佛土寂寞無言無說無示無識無作無為而作佛事。如是阿難。諸佛威儀進
G103n2241_p0319a15_##止諸所施為無非佛事。阿難。有此四魔八萬四千諸煩惱門．而諸眾生為之疲勞．諸佛即以此法而作佛事。
G103n2241_p0319a16_##是名入一切諸佛法門。菩薩入此門者．若見一切淨好佛土不以為喜不貪不高．若見一切不淨佛土不以
G103n2241_p0320a01_##為憂不礙不沒．但於諸佛生清淨心．歡喜恭敬．未曾有也。諸佛如來功德平等．為教化眾生故而現佛土不
G103n2241_p0320a02_##同。阿難。汝見諸佛國土地有若干．而虛空無若干也。如是見諸佛色身有若干耳．其無礙慧無若干也。阿難。
G103n2241_p0320a03_##諸佛色身威相種性．戒定智慧解脫解脫知見．力無所畏不共之法．大慈大悲．威儀所行．及其壽命．說法教
G103n2241_p0320a04_##化．成就眾生．淨佛國土．具諸佛法．悉皆平等。是故名為三藐三佛陀．名為多陀阿伽度．名為佛陀。阿難。若我
G103n2241_p0320a05_##廣說此三句義．汝以劫壽不能盡受。正使三千大千世界滿中眾生皆如阿難多聞第一得念總持．此諸人
G103n2241_p0320a06_##等以劫之壽亦不能受。如是阿難。諸佛阿耨多羅三藐三菩提無有限量．智慧辨才不可思議．
G103n2241_p0320a07_##<u><p,1>淨名既與阿難廣明香飯功德．阿難但知此土以音聲作佛事．不知香飯亦能作佛事．已知奇特．故白佛
G103n2241_p0320a08_##言．未曾有也。如此香飯亦能作大佛事。如來印之曰如是者．言香飯實可作佛事也。然此土亦不純以音
G103n2241_p0320a09_##聲作佛事。如放光眾集．是以光為佛事。如普光自在王如來不以文字說法．但放光明照諸菩薩得無生
G103n2241_p0320a10_##忍等。有以佛所化人作佛事者。如佛頂光中化佛說呪之類。有以菩提樹作佛事者。肇云。佛於樹下成道
G103n2241_p0320a11_##樹名菩提。此樹光無不照．香無不熏。形色微妙．隨所好而見。樹出法音．隨所好而聞。此如來報應樹也。眾
G103n2241_p0320a12_##生遇者．自然悟道。有以佛衣服臥具作佛事者。什曰。昔閻浮提王得佛大衣。時世疾疫王以衣着標上以
G103n2241_p0320a13_##示眾人。眾人歸命．病皆得愈．敬信益深．因是解脫。有以飯食作佛事者．如眾香國是以舌根入道也。有以
G103n2241_p0320a14_##園林臺觀等作佛事者。是以眼根入道也。有以三十二相八十種好作佛事者。什云。或一相好．二相好．乃
G103n2241_p0320a15_##至眾多相好．隨所應見．皆得悟入。佛身者．全身也。如見溫伯雪子．使人意消。况見佛全身乎。有以虛空作
G103n2241_p0320a16_##佛事者。如文殊師利滅眾色相現虛空相以化阿闍世王之類。有以夢幻等十喻作佛事者。有以言語作
G103n2241_p0321a01_##佛事者。有以寂寞無言等作佛事者。如拈花按指垂手豎臂揚眉眴目等．乃至如來着衣持鉢動止威儀
G103n2241_p0321a02_##凡所施為無非佛事矣。如來又不獨以善行為佛事。即有四魔八萬四千諸塵勞門．而諸眾生對此皆生
G103n2241_p0321a03_##疲勞厭倦．諸佛即用此而作佛事。如以婬度婬女．以瞋化毒龍。正如良醫以毒去毒也。若能如是．是名入
G103n2241_p0321a04_##一切諸佛不二法門。菩薩若能入此門者．心得平等。故能見淨土而不喜．不生貪心．亦不起高心。入穢土
G103n2241_p0321a05_##而不憂．故不作礙想．亦不作卑想。但於諸佛邊生清淨心．歡喜恭敬．作希有想．不論淨土穢土也。由諸佛
G103n2241_p0321a06_##如來入此門故．種種功德悉皆平等．無有高下。但隨機器．現土不同．故有淨穢二相。豈可以淨穢而生憂
G103n2241_p0321a07_##喜高沒之相乎。阿難下．喻明。如是下．法合。阿難下．釋上無若干之意。由諸佛皆入此不二門故．皆名正徧
G103n2241_p0321a08_##知．皆名如來．皆名佛陀。以名實相當故。結之曰．諸佛菩提不可限量．智慧辨才不可思議。無以限量心度
G103n2241_p0321a09_##之。如取螢火燒須彌山．終不能着。如以手掌撮摩虛空．虛空云何使汝撮摩哉。此因阿難見香飯能作佛
G103n2241_p0321a10_##事有欣淨鄙穢之心．淨土菩薩入穢土時亦懷輕賤之想．故世尊正擊傍敲．兩去其疾。如來說微妙法鍛
G103n2241_p0321a11_##鍊學人．真不可思議也。
G103n2241_p0321a12_##<o><p>阿難白佛言。我從今已往．不敢自謂以為多聞。佛告阿難。勿起退意。所以者何。我說汝於聲聞中為最多聞．
G103n2241_p0321a13_##非謂菩薩。且止．阿難。其有智者．不應限量諸菩薩也。一切海淵尚可測量．菩薩禪定智慧總持辨才一切功
G103n2241_p0321a14_##德不可量也。阿難。汝等捨置菩薩所行。是維摩詰一時所現神通之力．一切聲聞辟支佛於百千劫盡力變
G103n2241_p0321a15_##化所不能作。
G103n2241_p0321a16_##<u><p,1>阿難既見淨名神通之力．不敢自謂為多聞。譬如登須彌而見眾山之峛崺．入大海而知百川之惡沱．其
G103n2241_p0322a01_##亦有悔心之萌乎。世尊見阿難有自鄙自咎之意．乃一擡一捺曰．勿起退意。言汝不當以限量心測度菩
G103n2241_p0322a02_##薩智慧而自鄙恥．遂生退意。我嘗說汝於聲聞中多聞第一．非謂汝在菩薩之列為多聞第一也。故當且
G103n2241_p0322a03_##止。然有智慧者．決不當以限量心限量諸菩薩而自生退屈。故乘便激之曰．然菩薩智慧如海深淵固不
G103n2241_p0322a04_##可測．亦是積德所致．積學而成．非自然生。但汝等堅守靜區．不學菩薩道．不修菩薩行．捨置菩薩所為．甘
G103n2241_p0322a05_##為下劣．自暴自棄．故淨名一時所現神力．即一切聲聞辟支於百千劫盡其神力變化亦不能及．况如來
G103n2241_p0322a06_##乎。故法華經云。諸佛智慧甚深無量．一切聲聞辟支所不能及。由此一激．不特使阿難心踊神躍．亦令舍
G103n2241_p0322a07_##利弗等覩神力為不可思議．而不生好樂者亦皆色飛肉動哉。
G103n2241_p0322a08_##<o><p>爾時眾香世界菩薩來者合掌白佛言。世尊。我等初見此土．生下劣想。今自悔責．舍離是心。所以者何。諸佛
G103n2241_p0322a09_##方便不可思議。為度眾生故．隨其所應現佛國異。唯然．世尊。願賜少法．還於彼土。當念如來。
G103n2241_p0322a10_##<u><p,1>世尊因阿難見香飯能作佛事而有樂淨鄙穢之念。彼土菩薩亦以彼土為勝此土為劣。如來廣明諸佛
G103n2241_p0322a11_##功德智慧等無差別．為度眾生現土各異．但於諸佛生清淨心作希有想．不當以淨穢存懷而生憂喜高
G103n2241_p0322a12_##下也。故眾香菩薩始生悔責．願賜少法還於淨土．不但不忘法乳深恩．亦使如來名稱普聞淨土．令彼淨
G103n2241_p0322a13_##土菩薩亦不專以香飯為佛事。以香飯秪能化柔和軟順之人．不能化獷強難伏之眾生。故此淨土菩薩
G103n2241_p0322a14_##囘心學穢土法者．亦將遍至十方化不淨國也。
G103n2241_p0322a15_##<o><p>佛告諸菩薩。有盡無盡解脫法門．汝等當學。何謂為盡。謂有為法。何謂無盡。謂無為法。如菩薩者．不盡有為．
G103n2241_p0322a16_##不住無為。
G103n2241_p0323a01_##<u><p,1>淨土菩薩欲以穢土法輪流轉淨國。世尊以盡無盡解脫一枝佛法授之。亦是對病授藥也。以彼土菩薩
G103n2241_p0323a02_##盡有為住無為．故教以不盡有為不住無為。當知淨土菩薩滯於淨土．悲智心劣。令且漸修增長悲智．未
G103n2241_p0323a03_##即直下頓示佛乘．未即說言十住初心便成正覺也。汝等當學者．言彼土正少此種佛法．汝當學而弗怠
G103n2241_p0323a04_##也。以有為法為盡法門者．以生死法有盡故。以無為法為無盡法門者．以無為法無盡故。如菩薩者．不當
G103n2241_p0323a05_##捨生死而住涅槃．捨有為而住無為。以有為雖偽．棄之則功行不成。無為雖真．擬之則聖果難證故。是以
G103n2241_p0323a06_##菩薩不盡有為．故德無不就。不住無為．故道無不覆也。
G103n2241_p0323a07_##<o><p>何謂不盡有為。謂不離大慈。不捨大悲。深發一切智心而不忽忘。教化眾生．終不疲厭。於四攝法．常念順行。
G103n2241_p0323a08_##護持正法．不惜身命。種諸善根．無有疲厭。志常安住方便囘向。求法不懈。說法無悋。勤供諸佛．故入生死而
G103n2241_p0323a09_##無所畏。於諸榮辱心無憂喜。不輕未學．敬學如佛。墮煩惱者．令發正念。於遠離樂．不以為貴。不着己樂．慶於
G103n2241_p0323a10_##彼樂。在諸禪定．如地獄想。於生死中．如園觀想。見來求者．為善師想。捨諸所有．具一切智想。見毀戒人．起救
G103n2241_p0323a11_##護想。諸波羅蜜．為父母想。道品之法．為眷屬想。發行善根無有齊限。以諸淨國嚴飾之事成已佛土。行無限
G103n2241_p0323a12_##施．具足相好。除一切惡．淨身口意故。生死無數劫．意而有勇．聞佛無量德．志而不倦。以智慧劍破煩惱賊．出
G103n2241_p0323a13_##陰界入。荷負眾生．永使解脫。以大精進摧伏魔軍。常求無念實相智慧。行少欲知足．而不捨世法。不壞威儀．
G103n2241_p0323a14_##而能隨俗。起神通慧．引導眾生。得念總持．所聞不忘。善別諸根．斷眾生疑。以樂說辨．演法無礙。淨十善道．受
G103n2241_p0323a15_##人天福。修四無量．開梵天道。勸請說法．隨喜讚善．得佛音聲。身口意善．得佛威儀。深修善法．所行轉勝。以大
G103n2241_p0323a16_##乘教成菩薩僧。心無放逸不失眾善。行如此法．是名菩薩不盡有為。
G103n2241_p0324a01_##<u><p,1>所謂不盡有為者．謂涉有而一道清淨也。不離大慈悲者．拔眾生生死苦而與眾生涅槃樂也。以慈悲為
G103n2241_p0324a02_##入有之基樹德之本．故先及之。發智心而不忘化眾生而無倦者．謂智悲雙運．故上不忘佛道下不厭度
G103n2241_p0324a03_##生也。常念順行者．順眾生而不知有身也。不惜身命者．護正法而不知有已也。種善根而無疲倦者．不以
G103n2241_p0324a04_##一善為善也。志常安住囘向者．不貪善以為已功也。求法不厭說法不倦者．學不厭而教不倦也。勤供佛
G103n2241_p0324a05_##而生死不畏者．以依如來力故不畏也。於榮辱而無憂喜者．知榮辱之不在我也。不輕未學而敬學者．等
G103n2241_p0324a06_##視一切心無揀擇也。墮煩惱而令發正念者．以巧智而啓迪其心也。遠離樂而不以為貴者．不以離欲樂
G103n2241_p0324a07_##自貴而賤人也。不着已樂而慶彼樂者．以眾人之樂為樂也。在諸禪定如地獄想者．禪定雖樂．菩薩等之
G103n2241_p0324a08_##如地獄也。於生死中如園觀者．生死雖苦．菩薩處之如園觀也。見來求為善師想者．如月氏王出行遊觀。
G103n2241_p0324a09_##有數千乞人在路側攀手唱聲各請所須。王智慧利根．即解其意。語大臣曰。彼等是我大師．非乞人也。汝
G103n2241_p0324a10_##不解耳。彼所須為我說法．非為乞也。彼言我等前世亦作國王．不修布施．故受斯報。王今不施．後亦當耳。
G103n2241_p0324a11_##以此當知是我大師也。捨諸所有具一切智者．但願空諸所有．勿願實諸所無。以捨者為智．知守者為愚
G103n2241_p0324a12_##也。見毀戒而起救護者．將護惡知識也。諸波羅蜜為父母想者．法身之所自出也。道品之法為眷屬想者．
G103n2241_p0324a13_##德業由此助成也。發行善根無限齊者．借善根以成菩提根也。以嚴土為嚴已土者．借嚴土之力以嚴已
G103n2241_p0324a14_##之法性土也。行無限施具足相好者．以布施為相好之因也。除一切惡淨身口意者．以除惡為淨業之果
G103n2241_p0324a15_##也。生死無數劫意而有勇者．非大勇不能處生死也。聞佛無量法志而不倦者．非大志不能具佛德也。操
G103n2241_p0324a16_##智慧之劍．破煩惱之網．出界陰之聚落．自得解脫．而又能荷負一切眾生皆得解脫者．是自解縛而能解
G103n2241_p0325a01_##人之縛也。以精進力伏魔軍出三界而常求實相智慧者．是不以降魔為力而以證實相為力也。雖行知
G103n2241_p0325a02_##足頭陀行而不捨世法．是異乎人而同乎人也。不壞如來之威儀而能隨俗者．是異乎俗而同乎俗也。起
G103n2241_p0325a03_##神通而度生念總持而不忘者．是念念在生而心心在法也。善別諸根而隨根斷惑．以樂說辨而隨機授
G103n2241_p0325a04_##法．是知病知根而又知以藥治病也。淨十善而為人天之福田．修四無量而開梵天之大路．是在天而為
G103n2241_p0325a05_##天之樞也。勸說法而讚善得如來六十種梵音者．是以屈曲之小音博微妙之大音也。三業皆善舉止合
G103n2241_p0325a06_##如來之儀則者．是以幾微之小善成無涯之大善也。修善而行轉勝者．塵垢去而清虛來也。以大乘教成
G103n2241_p0325a07_##菩薩僧．心不放逸而行眾善．是曲成萬物而不遺也。若能如是行者．是名不盡有為也。
G103n2241_p0325a08_##<o><p>何謂菩薩不住無為。謂修學空．不以空為證。修學無相無作．不以無相無作為證。修學無起．不以無起為證。
G103n2241_p0325a09_##觀於無常．而不厭善本。觀世間苦．而不惡生死。觀於無我．而誨人不倦。觀於寂滅．而不永寂滅。觀於遠離．而
G103n2241_p0325a10_##身心修善。觀無所歸．而歸趣善法。觀於無生．而以生法荷負一切。觀於無漏．而不斷諸漏。觀無所行．而以行
G103n2241_p0325a11_##法教化眾生。觀於空無．而不捨大悲。觀正法位．而不隨小乘。觀諸法虛妄無牢無人無主無相本願未滿．而
G103n2241_p0325a12_##不虛福德禪定智慧。修如此法．是名菩薩不住無為。
G103n2241_p0325a13_##<u><p,1>所謂不住無為者．觀空而萬行沸騰也。修三解脫而以解脫為解脫而取證者．為住無為。修解脫而不以
G103n2241_p0325a14_##解脫為解脫而不取證者．為不住無為。無起者．無生也。修學無生而取證無生者．名住無為。修無生而不
G103n2241_p0325a15_##證無生者．名不住無為。觀無常而以無常為無常不修善者．名住無為。觀無常而不以無常為無常而具
G103n2241_p0325a16_##修眾善者．名不住無為。觀三界苦而以苦為苦惡生死者．名住無為。觀三界是苦不以苦為苦而不離生
G103n2241_p0326a01_##死者．名不住無為。觀無我而以無我為無我而不誨人者．名住無為。觀無我而不以無我為無我而勤誨
G103n2241_p0326a02_##人者．名不住無為。觀寂滅而以永寂為寂滅而證滅者．名住無為。觀寂滅而不以永寂為寂滅而不敢證
G103n2241_p0326a03_##者．名不住無為。觀遠離法而不修眾善者．名住無為。雖遠離一切而身心勤修眾善者．名不住無為。觀一
G103n2241_p0326a04_##切無所歸而不以眾善為歸趣．名住無為。雖知一切法無所歸能以眾善為歸趣者．名不住無為。觀無生
G103n2241_p0326a05_##而不以生法度生者．名住無為。雖觀無生法荷負一切眾生者．名不住無為。觀無漏而斷漏者．名住無為。
G103n2241_p0326a06_##雖觀漏而不斷漏者．名不住無為。觀諸法無所行而斷心行者．名住無為。雖觀諸法無所行而以心行教
G103n2241_p0326a07_##化眾生者．名不住無為。觀一切法空而不顧眾生者．名住無為。雖觀一切法空而不捨大悲者．名不住無
G103n2241_p0326a08_##為。觀正位而樂住正位者．名隨小乘。雖觀正位而不住正位者．名不隨小乘。觀諸法虛妄而不修禪定智
G103n2241_p0326a09_##慧．名住無為。雖知諸法虛妄無主而不捨福德禪定智慧．名不住無為。若能如是行者．名不住無為。
G103n2241_p0326a10_##<o><p>又具福德故．不住無為。具智慧故．不盡有為。大慈悲故．不住無為。滿本願故．不盡有為。集法藥故．不住無為。
G103n2241_p0326a11_##隨授藥故．不盡有為。知眾生病故．不住無為。滅眾生病故．不盡有為。諸正士。菩薩已修此法．不盡有為．不住
G103n2241_p0326a12_##無為．是名盡無盡解脫法門。汝等當學。
G103n2241_p0326a13_##<u><p,1>上雖廣明不盡有為不住無為．未釋所以不盡不住之義。故復剖纖析微．對而明之。可謂上無逸飛下無
G103n2241_p0326a14_##漏跡矣。夫德之積也。必涉有津。若住無為．則福德不具。以欲具福德故．不住無為也。慧之具也．必藉有法。
G103n2241_p0326a15_##若盡有為．則智慧不具。以欲具智慧故．不盡有為也。行大慈悲故．不住無為。若住無為．則慈悲不溥。滿本
G103n2241_p0326a16_##願故．不盡有為。若盡有為．則本願缺減。集法藥必在於有為．非無為之所自出。若住無為．則無所取藥。故
G103n2241_p0327a01_##不住無為。授法藥必資於有地。若廢有為．則羣生永隔．則無所授藥。故不盡有為。知眾生病．必就眾生．故
G103n2241_p0327a02_##不住無為。滅眾生病．亦不離眾生．故不盡有為。故總結云若能如是修者是名盡不盡解脫法門也。
G103n2241_p0327a03_##<o><p>爾時彼諸菩薩聞說是法．皆大歡喜。以眾妙華若干種色若干種香遍散三千大千世界．供養於佛及此經
G103n2241_p0327a04_##法並諸菩薩已。稽首佛足．歎未曾有。言釋迦牟尼佛乃能於此善行方便。言已．忽然不現．還到本國。
G103n2241_p0327a05_##<u><p,1>彼土菩薩既受法已．散眾花香．供養三寶．作禮讚歎。修敬已畢．遂還本國。</u>
G103n2241_p0327a06_##<Q1>維摩詰所說經見阿閦佛品第十二
G103n2241_p0327a07_##<u><p,1>淨名與香積八萬四千菩薩俱來覲佛．如來為香積諸菩薩說盡無盡法門．發付已．次欲發付淨名。欲令
G103n2241_p0327a08_##大眾知其發跡之地原從妙喜世界。以眾生無明窟中各各具有一尊古佛名不動如來。由無智眼．迷而
G103n2241_p0327a09_##不知。故淨名示疾毘耶．與文殊師利諸大菩薩左說右說橫說豎說．無非為此一事．名不二法門。於是大
G103n2241_p0327a10_##眾渴仰妙喜世界。淨名以神通力．斷取妙喜世界不動如來置於此土。令諸眾生覿面親見一囘．以終一
G103n2241_p0327a11_##期佛事．方還本國。故以阿閦佛標品。梵語阿閦．秦言不動。
G103n2241_p0327a12_##<o><p>爾時世尊問維摩詰。汝欲見如來．為以何等觀如來乎。維摩詰言。如自觀身實相．觀佛亦然。我觀如來前際
G103n2241_p0327a13_##不來．後際不去．今則不住．不觀色．不觀色如．不觀色性。不觀受想行識．不觀識如．不觀識性。非四大起．同於
G103n2241_p0327a14_##虛空。六入無積．眼耳鼻舌身心已過。不在三界。三垢已離。順三脫門．具足三明．與無明等。不一相．不異相。不
G103n2241_p0327a15_##自相．不他相。非無相．非取相。不此岸．不彼岸．不中流．而化眾生。觀於寂滅．亦不永滅。不此不彼。不以此．不以
G103n2241_p0327a16_##彼。不可以智知．不可以識識。無晦無明。無名無相。無強無弱。非淨非穢。不在方．不離方。非有為．非無為。無示
G103n2241_p0328a01_##無說。不施不慳。不戒不犯。不忍不恚。不進不怠。不定不亂。不智不愚。不誠不欺。不來不去。不出不入。一切言
G103n2241_p0328a02_##語道斷。非福田．非不福田。非應供養．非不應供養。非取非捨。非有相．非無相。同真際。等法界。不可稱。不可量。
G103n2241_p0328a03_##過諸稱量。非大非小。非見非聞。非覺非知。離眾結縛。等諸智．同眾生。於諸法．無分別。一切無得無失。無濁無
G103n2241_p0328a04_##惱。無作無起。無生無滅。無畏無憂。無喜無厭。無已有．無當有．無今有。不可以一切言說分別顯示。世尊。如來
G103n2241_p0328a05_##身為若此。作如是觀．以斯觀者．名為正觀。若他觀者．名為邪觀。
G103n2241_p0328a06_##<u><p,1>淨名前來發心與文殊等諸大菩薩同來覲佛．故如來問云．汝等既以鏡像水月觀眾生矣．今汝發心欲
G103n2241_p0328a07_##見如來．為以何等觀如來乎。若是問着阿難．必曰我以三十二相觀如來。淨名是作家敵手．却不如是。答
G103n2241_p0328a08_##曰我以實相觀己身．即以實相觀如來．非以相觀也。故肇公云。佛者窮理盡性大覺之稱。其道虛玄．固已
G103n2241_p0328a09_##妙絕常境。心不可以智知。形不可以像測。同萬物之有．而居無為之域。處言數之內．而宅無言之鄉。非有
G103n2241_p0328a10_##而不可為無。非無而不可為有。寂寞虛曠。物莫能測。不知所以名。強名為覺。是知佛之一字亦是強名．况
G103n2241_p0328a11_##可見乎。我觀如來者．即諸法如義。非去來今．不屬三世。不以色觀．不以如觀．不以性觀。若以色觀．則如來
G103n2241_p0328a12_##墮斷見。若以如性觀．則如來墮常見。以如來隨緣不變．不變隨緣．不離五蘊．不即五蘊。故不以色觀不以
G103n2241_p0328a13_##如性觀乃至不以識觀不以如性觀也。又如來者．即法身也。法身無為．不墮諸數。豈四大所能生乎。以法
G103n2241_p0328a14_##界一相等於虛空．即是如來平等法身。故大經云。佛以法為身．清淨如虛空．所現眾色像．令入此法中。如
G103n2241_p0328a15_##來超過六入．於六入中無積聚相．故不以六入觀。如來非三界法．以無三界垢穢．故不向三界觀。如來順
G103n2241_p0328a16_##三脫門．具足三明．與無明等．以法身不離無明窟中．故不於明脫處觀。不像而像．故非一。像而不像．故非
G103n2241_p0329a01_##異。不自相而能自．故自而不自。不他相而能他．故他而非他。非斷滅絕無之相．又非妄想可取之相．故不
G103n2241_p0329a02_##作種種相觀。如來不在涅槃彼岸．不在生死此岸．不在煩惱中流．而能化生死此岸眾生度煩惱中流而
G103n2241_p0329a03_##至涅槃彼岸．故不以生死涅槃中流觀。如來在寂滅法而不住寂滅．故不以寂滅觀。如來不在此．故不以
G103n2241_p0329a04_##此觀。不在彼．故不以彼觀。非智慧之可知．非心識之可識。在無明而不加晦．處智慧而不加明。以無名故．
G103n2241_p0329a05_##不可以名名。以無相故．不可以相相。高之而不能舉．故無強。卑之而不能喻．故無弱。處淨而未嘗淨．處穢
G103n2241_p0329a06_##而未嘗穢。無在而無乎不在．故不在方不離方。無為而無不為．故非有為非無為。本無物．故示所不能示。
G103n2241_p0329a07_##本無言．故言所不能言。不墮善．故非善法所收。不墮惡．故非惡法所攝。來無來相．去無去相。如水中月．不
G103n2241_p0329a08_##出水．亦不入水。其道如此．即三世諸佛口掛壁上形容不得一字．故曰一切言語道斷。我觀如來法身無
G103n2241_p0329a09_##相．猶如虛空。應物現形．如水中月。非福田．非不福田。非應供．非不應供。非可取．亦非可捨。以非有相亦非
G103n2241_p0329a10_##無相故也。所以然者。以如來同乎真際．等乎虛空．故不可稱量。以其超過稱量．故不可以大小擬其形．又
G103n2241_p0329a11_##不可以見聞覺知測其心也。又如來者．五住已盡．二死永亡．故眾結皆除．諸縛悉解。故能上與諸佛之智
G103n2241_p0329a12_##下與眾生之道同。而於諸法等不起分別．故同得者得．同失者失．而無一念得失。故在五濁而未嘗濁．在
G103n2241_p0329a13_##熱惱而未嘗熱惱．在作起生滅中而未嘗有作起生滅．在憂喜畏厭中而未嘗有憂喜畏厭。求之三際不
G103n2241_p0329a14_##可得．故非一切言說分別所能顯示。故結之曰．如來身相如是．故我即以如是觀如來。若作如是觀名為
G103n2241_p0329a15_##正觀．若不作如是觀而於色相音聲觀者．則墮邪觀矣。故大經云。若以威德色種族．而見人中調御師．是
G103n2241_p0329a16_##為病眼顛倒見．彼不能知最勝法。又曰。如來非以相為體．但是無相寂滅法．身相威儀悉具足．世間隨樂
G103n2241_p0330a01_##皆得見。又云。佛住甚深真法性．寂滅無相同虛空．而於第一實義中．示現種種所行事。與此同轍。
G103n2241_p0330a02_##<o><p>爾時舍利弗問維摩詰。汝於何沒而來生此。維摩詰言。汝所得法有沒生乎。舍利弗言。無沒生也。若諸法無
G103n2241_p0330a03_##沒生相．云何問言汝於何沒而來生此．於意云何。譬如幻師幻作男女．寧沒生耶。舍利弗言。無沒生也。汝豈
G103n2241_p0330a04_##不聞佛說諸法如幻相乎。答曰。如是。若一切法如幻相者．云何問言汝於何沒而來生此。舍利弗。沒者．為虛
G103n2241_p0330a05_##誑法壞敗之相。生者．為虛誑法相續之相。菩薩雖沒．不盡善本。雖生．不長諸惡。是時佛告舍利弗。有國名妙
G103n2241_p0330a06_##喜。佛號無動。是維摩詰於彼國沒而來生此。舍利弗言。未曾有也。世尊是人乃能捨清淨土而來樂此多怒
G103n2241_p0330a07_##害處。維摩詰語舍利弗。於意云何。日光出時．與冥合乎。答曰。不也。日光出時．則無眾冥。維摩詰言。夫日何故
G103n2241_p0330a08_##行閻浮提。答曰。欲以明照為之除冥。維摩詰言。菩薩如是。雖生不淨佛土．為化眾生．不與愚暗而共合也。但
G103n2241_p0330a09_##滅眾生煩惱暗耳。
G103n2241_p0330a10_##<u><p,1>鶖子前以沒生問天女．今又以此問淨名。雖是故智．然亦見其神德奇絕．來處必尊．故問其所來．從何沒
G103n2241_p0330a11_##而生此也。淨名逆問其所得法有沒生乎者．是暗與發明從不動處來也。鶖子不解．且實答云我所得法
G103n2241_p0330a12_##實無沒生。淨名即借彼說以反之云．若汝所得無沒生相．則一法皆無沒生明矣。云何問言汝於何沒而
G103n2241_p0330a13_##來生此耶。譬如下．喻明。汝豈下．法合。可知。舍利下．復為鶖子解明沒生義。言沒生者．是指凡夫虛妄法中
G103n2241_p0330a14_##敗壞之相謂之沒．相續之相謂之生。菩薩已證不生不滅．隨意所往．故雖沒而善本不曾盡．雖生而諸惡
G103n2241_p0330a15_##不曾長。既不盡不長．豈沒生之法乎。世尊因見淨名不與鶖子說破．故直示其來處即是從不生不長不
G103n2241_p0330a16_##盡不動佛國中沒隨緣而生此土者也。鶖子默會此意．故歎未曾有。所謂精金美玉．識者自有定價。故以
G103n2241_p0331a01_##釋迦比之。唯我釋迦捨清淨土而來生此多怒害處．是人亦能捨清淨而生此多怒害處乎。鶖子雖是極
G103n2241_p0331a02_##口稱讚．殊不知在淨名身上如遭一杓惡水潑相似。故詰之曰日光出時與冥合乎。答曰明來則暗謝．豈
G103n2241_p0331a03_##有日光與眾冥合者乎。又問日光既不與冥合．日以何故行閻浮提。答欲以光明破除閻浮冥暗故也。既
G103n2241_p0331a04_##知日光以破暗生閻浮不與冥合．則知菩薩亦以破除眾生煩惱黑暗生閻浮．豈與愚癡共合而來樂多
G103n2241_p0331a05_##怒害處乎。是知淨名雖生多怒害處．不與怒害相應也。
G103n2241_p0331a06_##<o><p>是時大眾渴仰．欲見妙喜世界無動如來及其菩薩聲聞之眾。佛知一切眾會所念．告維摩詰言。善男子。為
G103n2241_p0331a07_##此眾會現妙喜國無動如來及諸菩薩聲聞之眾。眾皆欲見。於是維摩詰心念。吾當不起於座．接妙喜國鐵
G103n2241_p0331a08_##圍山川溪谷江河大海泉源須彌諸山．及日月星宿天龍鬼神梵天等宮．并諸菩薩聲聞之眾．城邑聚落．男
G103n2241_p0331a09_##女大小．乃至無動如來．及菩提樹諸妙蓮華能與十方作佛事者．三道寶階．從閻浮提至忉利天．以此寶階
G103n2241_p0331a10_##諸天來下．悉為禮敬無動如來聽受經法．閻浮提人亦登其階．上昇忉利見彼諸天妙喜世界成就如是無
G103n2241_p0331a11_##量功德．上至阿迦尼吒天．下至水際．以右手斷取．如陶家輪．入此世界．猶持華鬘示一切眾。作是念已．入於
G103n2241_p0331a12_##三昧．現神通力．以其右手斷取妙喜世界置於此土。彼得神通菩薩及聲聞眾并餘天人俱發聲言。唯然．世
G103n2241_p0331a13_##尊。誰取我去．願見救護。無動佛言。非我所為。是維摩詰神力所作。其餘未得神通者．不覺不知己之所往。妙
G103n2241_p0331a14_##喜世界．雖入此土．而不增減。於是世界．亦不迫隘．如本無異。爾時釋迦牟尼佛告諸大眾。汝等且觀妙喜世
G103n2241_p0331a15_##界無動如來．其國嚴飾．菩薩行淨．弟子清白。皆曰。唯然．已見。佛言。若菩薩欲得如是清淨佛土．當學無動如
G103n2241_p0331a16_##來所行之道。現此妙喜國時．娑婆世界十四那由他人發阿耨多羅三藐三菩提心．皆願生於妙喜佛土。釋
G103n2241_p0332a01_##迦牟尼佛即記之曰。當生彼國。時妙喜世界於此國土所應饒益其事訖已．還復本處。舉眾皆見。
G103n2241_p0332a02_##<u><p,1>釋尊既與大眾說破淨名是妙喜國來．故大眾渴仰欲見妙喜世界及不動佛。如來即以眾心告淨名。淨
G103n2241_p0332a03_##名亦甚愜本意。故先作念。佛名無動．豈可以動接乎。吾當不起於座接此如來以示大眾。此亦不起而昇
G103n2241_p0332a04_##之意。三道寶階．即是天人從閻浮提至忉利天宮有三道寶階也。觀敘妙喜世界鐵圍諸山大海須彌日
G103n2241_p0332a05_##月星宿等．皆與娑婆世界同．何故彼淨而此穢。阿閦為東方不動如來。東是震方．而不動如來居之。是即
G103n2241_p0332a06_##動而不動。由即動而不動．故能即穢而常淨也。作是下．入定現通．以右手接世界如來皆置此土。唯得神
G103n2241_p0332a07_##通者皆知移動。餘不得通者皆不知世界遷移也。妙喜世界雖入此土．而此土不增．彼土不減．此土不見
G103n2241_p0332a08_##多一世界而迫隘．彼土不見少一世界而缺減．世界來時與不來時等無有異。此亦見無動如來不思議
G103n2241_p0332a09_##力之一班矣。爾時下．釋尊告大眾諦觀無動如來．併讚其土．讚菩薩．讚弟子．一一皆令諦觀。正欲其發不
G103n2241_p0332a10_##動之心．學不動之道．行不動之行．住不動之國．證不動之佛而已。若見不動如來．則按指接界借座請飯
G103n2241_p0332a11_##等事皆落第二義門．以推淨土於餘方而有去來之相故。故金剛云如如不動。圓覺云虛空性故常不動
G103n2241_p0332a12_##故。此經自蓋中現土室中容三萬二千師子座又現九百萬師子座最後接妙喜世界等．皆是顯不思議
G103n2241_p0332a13_##解脫。不思議解脫．即平等不二法。平等不二法．即不動如來。故云當知覺性平等不動。故最後以不動佛
G103n2241_p0332a14_##結之。至此．則妙喜一期佛事已畢．還復本處。雖然．要知淨名雖現病毘耶作一期佛事．實未曾離却不動
G103n2241_p0332a15_##如來一步。若離不動如來．早是動矣。豈不動乎。正宗分竟。
G103n2241_p0332a16_##<o><p>佛告舍利弗。汝見此妙喜世界及無動佛不。唯然．已見。世尊。願使一切眾生得清淨土．如無動佛。獲神通力．
G103n2241_p0333a01_##如維摩詰。世尊。我等快得善利．得見是人．親近供養。其諸眾生．若今現在．若佛滅後．聞此經者．亦得善利。况
G103n2241_p0333a02_##復聞已信解受持讀誦解說如法修行。若有手得是經典者．便為已得法寶之藏。若有讀誦解釋其義如說
G103n2241_p0333a03_##修行．則為諸佛之所護念。其有供養如是人者．當知則為供養於佛。其有書持此經卷者．當知其室即有如
G103n2241_p0333a04_##來。若聞是經能隨喜者．斯人則為趣一切智。若能信解此經乃至一四句偈為他說者．當知此人即是受阿
G103n2241_p0333a05_##耨多羅三藐三菩提記。
G103n2241_p0333a06_##<u><p,1>此鶖子發願流通也。世尊先問大眾見否。曰見。次特問鶖子見否。亦曰見。皆是提其最初欲見之心．令其
G103n2241_p0333a07_##發願生彼國也。故十四那由他人發菩提心願生彼國。舍利弗却有大人作用．自不發願生彼土．願眾生
G103n2241_p0333a08_##得清淨土如不動佛獲神通力如維摩詰。至此．則鶖子本領亦微露一班矣。又言我等得見是人親近供
G103n2241_p0333a09_##養快得善利．亦復願現在眾生及佛滅度眾生不得親見是人但聞彼人所說之經亦得善利與我今日
G103n2241_p0333a10_##等無差別。聞是經者已得如是．况復聞而能信信而能解解而能受受而能持而又能讀誦能解說能如
G103n2241_p0333a11_##法而修行者所獲善利乎。下復廣明善利。若有手得此經者．即得如來法寶藏。以不二法門諸法皆從流
G103n2241_p0333a12_##出故。若讀誦此經解說此經如說修行此經者．則為諸佛之所護念。以如來所護所念者唯此一事．無別
G103n2241_p0333a13_##法故。其供養此經者．即為供佛。以能供經者．即是現在第二導師故。書持此經者其室即有如來．一切如
G103n2241_p0333a14_##來皆從此經流出故。金剛云若經卷所在即為有佛及尊重弟子．是也。若聞經而生喜者即為趣一切智．
G103n2241_p0333a15_##即此一念喜心原從一切智海流出故。若信解此經乃至以一偈為人解說者．即為承受如來家業。其獲
G103n2241_p0333a16_##善利如是．豈可以口舌議之哉。</u>
G103n2241_p0334a01_##<Q1>維摩詰所說經法供養品第十三
G103n2241_p0334a02_##<u><p,1>因鶖子讚歎是經功德．天帝因之發願護持．故世尊廣陳法供之利益也。故以法供養標品。
G103n2241_p0334a03_##<o><p>爾時釋提桓因於大眾中白佛言。世尊。我雖從佛及文殊師利聞百千經．未曾聞此不可思議自在神通决
G103n2241_p0334a04_##定實相經典。如我解佛所說義趣．若有眾生聞此經法信解受持讀誦之者．必得是法不疑。何况如說修行。
G103n2241_p0334a05_##斯人則為閉眾惡趣．開諸善門．常為諸佛之所護念．降伏外學．摧滅魔怨修治菩提．安處道場．履踐如來所
G103n2241_p0334a06_##行之跡。世尊。若有受持讀誦如說修行者．我當與諸眷屬供養給事．所在聚落城邑山林曠野有是經處．我
G103n2241_p0334a07_##亦與諸眷屬聽受法故同到其所。其未信者．當令生信。其已信者．當為作護。佛言。善哉善哉。天帝。如汝所說。
G103n2241_p0334a08_##我助汝喜。此經廣說過去未來現在諸佛不可思議阿耨多羅三藐三菩提。是故．天帝。若善男子善女人受
G103n2241_p0334a09_##持讀誦供養是經者．則為供養去來今佛。天帝。正使三千大千世界．如來滿中．譬如甘蔗竹葦稻麻叢林。若
G103n2241_p0334a10_##有善男子善女人或以一劫或減一劫恭敬尊重讚歎供養奉諸所安．至諸佛滅後．以一一全身舍利起七
G103n2241_p0334a11_##寶塔．縱廣一四天下．高至梵天．表剎莊嚴．以一切華香瓔珞幢幡伎樂微妙第一．若一劫若減一劫而供養
G103n2241_p0334a12_##之。天帝。於意云何。其人植福．寧為多不。釋提桓因言。甚多。世尊。彼之福德．若以百千億劫說不能盡。佛告天
G103n2241_p0334a13_##帝。當知是善男子善女人聞是不可思議解脫經典信解受持讀誦修行．福多於彼。所以者何。諸佛菩提皆
G103n2241_p0334a14_##從此生。菩提之相．不可限量。以是因緣．福不可量。
G103n2241_p0334a15_##<u><p,1>帝釋自慶聞所未聞．故致歎功德也。若有一涉耳根能聞此法而又能信能解能受能持能讀能誦．此人
G103n2241_p0334a16_##必得是法。又况如說而行者乎。着耳之謂聞。不疑之謂信。領納不遺之謂受。受而不失之謂持。對本而思
G103n2241_p0335a01_##之謂讀。背本而念之謂誦。縱口而談之謂說。親身實踐之謂行。若能如說而行者．是人則為斷一切惡．具
G103n2241_p0335a02_##一切善．不念一切諸法．故為諸佛護念。斯人則能降外摧魔修治菩提坐道場能踐如來所行之跡．則為
G103n2241_p0335a03_##如來出現於世。是故若有受持如說而行者．我當率其眷屬為之供養．為之使令。即使僻處山林曠野有
G103n2241_p0335a04_##此經處為人解說．我亦與諸眷屬共至其所聽受經法。其中或有聞而未信者．我以神力助令生信。其已
G103n2241_p0335a05_##信者．我當為彼作護法城。如來讚曰善哉善哉我助汝喜。因帝釋發願護持．故如來亦讚帝釋為之助喜
G103n2241_p0335a06_##者．幸其聞大法而生尊重也。以此經是三世諸佛得菩提處。故供養此經者．即為供養三世諸佛也。向下
G103n2241_p0335a07_##又以供佛功德校量信解受持讀誦修行此經功德福多於彼．以一切諸佛及諸佛無上菩提皆從此經
G103n2241_p0335a08_##流出．故以菩提無相不可限量．故得福亦不可限量也。大經云。設於念念中．供養於諸佛．未知真實法．不
G103n2241_p0335a09_##名為供養。故能供養真法者．勝供諸佛功德。故智者大師讀法華經．至藥王然身處曰．是名精進．是名真
G103n2241_p0335a10_##法供養如來．悟入旋陀羅尼。是可證也。
G103n2241_p0335a11_##<o><p>佛告天帝。過去無量阿僧祗劫．時世有佛．號曰藥王如來．應供．正徧知．明行足．善逝．世間解．無上士．調御丈
G103n2241_p0335a12_##夫．天人師．佛世尊。世界名大莊嚴。劫名莊嚴。佛壽二十小劫。其聲聞僧三十六億那由他。菩薩僧有十二億。
G103n2241_p0335a13_##天帝。是時有轉輪聖王．名曰寶蓋。七寶具足．主四天下。王有千子．端正勇健．能伏怨敵。爾時寶蓋與其眷屬
G103n2241_p0335a14_##供養藥王如來．施諸所安．至滿五劫。過五劫已．告其千子。汝等亦當如我以深心供養於佛。於是千子受父
G103n2241_p0335a15_##王命．供養藥王如來．復滿五劫．一切施安。其王一子．名曰月蓋。獨坐思惟．寧有供養殊過此者。以佛神力．空
G103n2241_p0335a16_##中有天曰。善男子。法之供養．勝諸供養。即問。何謂法之供養。天曰。汝可往問藥王如來．當廣為汝說法之供
G103n2241_p0336a01_##養。即時月蓋王子行詣藥王如來。稽首佛足．却住一面．白佛言。世尊。諸供養中．法供養勝。云何名為法之供
G103n2241_p0336a02_##養。佛言。善男子。法供養者。諸佛所說深經。一切世間難信難受．微妙難見。清淨無染．非但分別思惟之所能
G103n2241_p0336a03_##得。菩薩法藏所攝。陀羅尼印印之。至不退轉。成就六度。善分別義。順菩提法。眾經之上。入大慈悲．離眾魔事
G103n2241_p0336a04_##及諸邪見。順因緣法．無我無人無眾生無壽命。空無相無作無起。能令眾生坐於道場而轉法輪．諸天龍神
G103n2241_p0336a05_##乾闥婆等所共歎譽。能令眾生入佛法藏．攝諸賢聖一切智慧．說諸菩薩所行之道．依於諸法實相之義．宣
G103n2241_p0336a06_##明無常苦空無我寂滅之法。能救一切毀禁眾生。諸魔外道及貪着者．能使怖畏。諸佛賢聖所共稱歎。背生
G103n2241_p0336a07_##死苦．示涅槃樂．十方三世諸佛所說。若聞如是等經．信解受持讀誦．以方便力為諸眾生分別解說．顯示分
G103n2241_p0336a08_##明．守護法故．是名法之供養。
G103n2241_p0336a09_##<u><p,1>引事以明法供養之勝勝於財供養也。故大經云。設於無量劫．財寶施於佛．不知佛實相．此亦不名施。故
G103n2241_p0336a10_##寶蓋千子皆以財施佛．月蓋獨思欲以超過財供養者供佛。其志可謂異矣。故有天神空中告曰．法之供
G103n2241_p0336a11_##養勝諸供養。以財養色身．法養法身故。昔香至王以無價寶珠施般若多羅尊者。時王有三子。菩提多羅．
G103n2241_p0336a12_##其季也。尊者欲試其所得．乃以所施珠問之曰。此珠圓明．有能及否。第一第二王子皆曰。此珠七寶中尊．
G103n2241_p0336a13_##固無踰也。第三王子曰。此是世寶．未足為上。於諸寶中．法寶為上。此是世光．未足為上。於諸光中．智光為
G103n2241_p0336a14_##上。此是世明．未足為上。於諸明中．心明為上。又問。於諸物中．何物為相。曰。於諸物中．不起無相。又問。於諸
G103n2241_p0336a15_##物中．何物最高。曰。於諸物中．人我最高。又問。於諸物中．何物最大。曰。於諸物中．法性最大。乃度出家。此即
G103n2241_p0336a16_##菩提達磨也。斯月蓋者．亦菩提達磨等輩乎。後問藥王。藥王廣陳法供之勝。所謂法供養者。即諸佛所談
G103n2241_p0337a01_##深經謂之法。何以供之勝一切財施。以此法難信難受微妙難見故。以此清淨無染非思量分別之所能
G103n2241_p0337a02_##得．以纔涉思量即屬染汙故。以此法是菩薩法藏所收．固非二乘之事。是總持印之所印．亦非域中之道
G103n2241_p0337a03_##故。得此法者立使躋不退轉．以一超真實故。立能成就六度．以具足萬行故。立能分別種種諸義．通於一
G103n2241_p0337a04_##而萬事畢故。立能隨順菩提．以菩提不離此法故。故知此經為眾經之王．而一切羣經皆攝為眷屬也。是
G103n2241_p0337a05_##故得此法而入大慈悲．則能離眾魔．斷邪見。順正因緣．不墮四相。以無我．故空。無人．故無相。無眾生．故無
G103n2241_p0337a06_##作。無壽者．故無起。能令眾生直坐道場成正覺轉法輪．天龍八部之所稱譽。又能令眾生聞是法者皆入
G103n2241_p0337a07_##如來平等法藏。則能盡攝諸賢聖所得智慧。則能廣說菩薩之所行道義。則依諸法實相之義法。則宣無
G103n2241_p0337a08_##常苦空無我寂滅之法。以此法而救生．無生不救。以此法而伏魔．無魔不伏。是故諸佛賢聖之所稱歎。以
G103n2241_p0337a09_##能背生死．示涅槃．而為三世如來所密說而顯演者．皆此法也。故一聞此經自能信解受持．而又能為眾
G103n2241_p0337a10_##生分別解說．顯示其義．斯人則能為護法城．守護正法。能守護正法者．是則名為法供養也。問。月蓋深心
G103n2241_p0337a11_##供藥王如來已滿五劫．而不為說法供之利。待其請而後告。何也。曰。法供養者．要從自[已>己]胸中流出．方是
G103n2241_p0337a12_##真法供養。從門入者．非真法供養。故不告也。
G103n2241_p0337a13_##<o><p>又於諸法如說修行。隨順十二因緣．離諸邪見．得無生忍．决定無我．無有眾生。而於因緣果報無違無諍．離
G103n2241_p0337a14_##諸我所。依於義．不依語．依於智．不依識．依了義經．不依不了義經．依於法．不依人。隨順法相．無所入．無所歸。
G103n2241_p0337a15_##無明畢竟滅故．諸行亦畢竟滅．乃至生畢竟滅故．老死亦畢竟滅。作如是觀十二因緣無有盡相．不復起見。
G103n2241_p0337a16_##是名最上法之供養。
G103n2241_p0338a01_##<u><p,1>前明隨順經典不違逆者名法供養。此名如說而行者名最上法供養也。諸法如說修行者．如聞六度四
G103n2241_p0338a02_##攝等法即能依之而行者是也。又能隨順如來所說諸法皆是仗因托緣而生．而能明見因緣起處。故能
G103n2241_p0338a03_##斷有無二見．而證無生法忍。决不復起我人眾生之想．而我相空。復能觀察因緣所感果報無所繫屬．亦
G103n2241_p0338a04_##無違諍．故離諸我所．而我所亦空。既離我我所．則知言語相空而實義不空。故依義而不依語。既知言語
G103n2241_p0338a05_##空而義不空．則轉識成智．故依智而不依識。既依智而不依識．則知依自覺聖智是實是了義．依業識者
G103n2241_p0338a06_##是權是不了義．故名依了義不依不了義。又了義不了義。如佛說殺父母無罪．若未分別．是不了義。若說
G103n2241_p0338a07_##無明是父．貪愛為母．斷此二種．則生死盡．故殺之無罪。既已分別．名了義也。又諸佛已證圓極．更無有上．
G103n2241_p0338a08_##名了義。若更有法可勝．名不了義。既能知了義不了義．則能親見法體．必不隨人脚跟轉．故依法而不依
G103n2241_p0338a09_##人。又能隨順因緣法相．但有虛名．了無實義．故無所入．亦無歸趣。了知無明畢竟無生．則諸行乃至生老
G103n2241_p0338a10_##死等亦畢竟無生。若如是觀．則知十二因緣無有盡相。問。既曰無生．又曰無盡者．何也。以生則有盡．無生
G103n2241_p0338a11_##故無盡也。既知因緣無生無盡．則不更起斷常有無諸見。是名最上法供養也。
G103n2241_p0338a12_##<o><p>佛告天帝。王子月蓋從藥王佛聞如是法．得柔順忍。即解寶衣嚴身之具以供養佛。白佛言。世尊。如來滅後．
G103n2241_p0338a13_##我當行法供養．守護正法。願以威神加哀建立．令我得降伏魔怨．修菩薩行。佛知其深心所念．而記之曰。汝
G103n2241_p0338a14_##於末後守護法城。天帝。時王子月蓋見法清淨．聞佛授記．以信出家．修習善法．精進不久．得五神通．具菩薩
G103n2241_p0338a15_##道。得陀羅尼無斷辯才。於佛滅後．以其所得神通總持辯才之力．滿十小劫．藥王如來所轉法輪隨而分布。
G103n2241_p0338a16_##月蓋比丘以守護法勤行精進．即於此身化百萬億人．於阿耨多羅三藐三菩提立不退轉．十四那由他人
G103n2241_p0339a01_##深發聲聞辟支佛心．無量眾生得生天上。天帝。時王寶蓋．豈異人乎。今現得佛．號寶焰如來。其王千子．即賢
G103n2241_p0339a02_##劫中千佛是也。從迦羅鳩孫䭾．為始得佛。最後如來．號曰樓至。月蓋比丘．則我身是。如是．天帝。當知此要。以
G103n2241_p0339a03_##法供養．於諸供養為上為最．第一無比。是故．天帝。當以法之供養供養於佛。
G103n2241_p0339a04_##<u><p,1>上引藥王如來為月蓋說法供養竟．此下復顯月蓋得益也。先明得忍。柔順忍者．謂無剛強乖戾之心．故
G103n2241_p0339a05_##於諸法無忤而恆順也。即解下．次明發願行法供養。佛知下．授記將來為護法城。天帝下．月蓋聞佛授記．
G103n2241_p0339a06_##發心出家．修諸善法．得五神通．具菩薩道．得總持無礙辯才．於佛滅後轉大法輪．化百萬億人發菩提心．
G103n2241_p0339a07_##十四那由他發聲聞辟支佛心．無量眾生得生天上。天帝下．點明昔之寶蓋即今之寶𦦨如來．王之千子
G103n2241_p0339a08_##即賢劫千佛也．王子月蓋即我身也。由我往劫勤行精進．能供養法．故得作佛．號釋迦牟尼。如是下．結勸
G103n2241_p0339a09_##當行。</u>
G103n2241_p0339a10_##<Q1>維摩詰所說經囑累品第十四
G103n2241_p0339a11_##<u><p,1>囑．謂付囑。累．謂係累。以此法付囑係累於慈氏．令慈氏流通也。什曰。不付阿難者．以其無神力廣宣故。不
G103n2241_p0339a12_##付淨名者．以非此土菩薩故。不付文殊者．以游無定方故。付彌勒者．以於此土成佛．以自神力廣宣流布
G103n2241_p0339a13_##故。
G103n2241_p0339a14_##<o><p>於是佛告彌勒菩薩言。彌勒。我今以是無量億阿僧祗劫所集阿耨多羅三藐三菩提法付囑於汝。如是輩
G103n2241_p0339a15_##經．於佛滅後．末世之中．汝等當以神力廣宣流布於閻浮提．無令斷絕。所以者何。未來世中．若有善男子善
G103n2241_p0339a16_##女人及天龍鬼神乾闥婆羅剎等發阿耨多羅三藐三菩提心樂於大法．若使不聞如是等經．則失善利。如
G103n2241_p0340a01_##此輩人．聞是等經．必多信樂．發希有心。當以頂受隨諸眾生所應得利而為廣說。彌勒當知。菩薩有二相。何
G103n2241_p0340a02_##謂為二。一者好於雜句文飾之事。二者不畏深義．如實能入。若好雜句文飾事者．當知是為新學菩薩。若於
G103n2241_p0340a03_##如是無染無着甚深經典．無有恐畏．能入其中．聞已心淨．受持讀誦．如說修行．當知是為久修道行。彌勒。復
G103n2241_p0340a04_##有二法．名新學者不能決定於甚深法。何等為二。一者所未聞深經．聞之驚怖生疑．不能隨順．毀謗不信而
G103n2241_p0340a05_##作是言．我初不聞．從何所來。二者若有護持解說如是深經者．不肯親近供養恭敬．或時於中說其過惡。有
G103n2241_p0340a06_##此二法．當知是新學菩薩為自毀傷．不能於深法中調伏其心。彌。勒。復有二法。菩薩雖信解深法．猶自毀傷
G103n2241_p0340a07_##而不能得無生法忍。何等為二。一者輕慢新學菩薩而不教誨。二者雖信解深法而取相分別。是為二法。
G103n2241_p0340a08_##<u><p,1>一經所說淨名文殊居多．而如來付囑彌勒流通者．重法也。且見菩薩所說不異如來說也。彌勒下．囑其
G103n2241_p0340a09_##當一心流布．不當心有所雜更有所疑輕慢新學而不誨人也。故下文明之。菩薩有二相一好雜句文飾
G103n2241_p0340a10_##者。謂聞此經為無心修學．但掠其言詞以資談柄．所謂採我花而不食我實過我門而不入我室者也。又
G103n2241_p0340a11_##解。或聞此經而心不專一．唯是嗜好華詞藻語莊嚴口吻．皆是新學菩薩信不深而志未純者也。二若聞
G103n2241_p0340a12_##此本來清淨無染之深經．不生怯弱．即能奮身直入．故一着耳根．心得清淨．即能受持．即能讀誦．即能如
G103n2241_p0340a13_##說而行．更不囘顧．亦無一念退墮．是人非於一佛二佛種善根者。此名久修道行之人也。復有二法名新
G103n2241_p0340a14_##學者於甚深法不能決定。若未聞深經．聞之而驚疑怖畏．不唯不能隨順．而且謗毀不信而作是言．我初
G103n2241_p0340a15_##不知是經從何所來．意謂不知是佛所說是外道說故我不敢信也。二有聞深經而能護持能解說．由其
G103n2241_p0340a16_##於深法不能決定．故或信或疑．然不能與此經密密親近日日供養時時恭敬．而反有時於中擿其瑕疵
G103n2241_p0341a01_##說其過惡者．名自傷毀。以不能用此法而調伏其心．雖見護持解說．實自傷也。又一解。或是見護持解說
G103n2241_p0341a02_##此深經者宜應盡心親近恭敬．而反說其過惡者．所謂獅子身中蟲自食獅子肉．名自傷毀此人於此深
G103n2241_p0341a03_##法絕然無分．故不能用此以調伏其心也。復有二法．菩薩雖信解深法猶自傷毀而不能證入無生法忍。
G103n2241_p0341a04_##一為我慢心高．尊已卑人．自生障隔．不肯化導．故不能得無生法。二為取相分別．依語而不依義．亦不得
G103n2241_p0341a05_##無生法。此皆末世菩薩之大病。故世尊反復叮嚀。亦見悲心無盡哉。
G103n2241_p0341a06_##<o><p>彌勒菩薩聞說是已．白佛言。世尊。未曾有也。如佛所說．我當遠離如斯之惡．奉持如來無數阿僧祗劫所集
G103n2241_p0341a07_##阿耨多羅三藐三菩提法。若未來世善男子善女人求大乘者．當令手得如是等經．與其念力。使受持讀誦
G103n2241_p0341a08_##為他廣說。世尊。若後末世有能受持讀誦為他說者．當知是彌勒神力之所建立。佛言。善哉善哉。彌勒。如汝
G103n2241_p0341a09_##所說．佛助爾喜。
G103n2241_p0341a10_##<u><p,1>此彌勒發願流通也。我當遠離如斯之惡．是領如來教誨也。與其念力者．謂以神力冥加．令其不忘失也。
G103n2241_p0341a11_##當知末世有能受持讀誦為他解說者皆是彌勒慈心慈力之所建立．豈小小因緣哉。世尊印其語助其
G103n2241_p0341a12_##生喜者．亦為彌勒流通深法．所以成其功業也。
G103n2241_p0341a13_##<o><p>於是一切菩薩合掌白佛。我等亦於如來滅後十方國土廣宣流布阿耨多羅三藐三菩提法．復當開導諸
G103n2241_p0341a14_##說法者令得是經。爾時四天王白佛言。世尊。在在處處城邑聚落山林曠野有是經卷讀誦解說者．我當率
G103n2241_p0341a15_##諸官屬為聽法故往詣其所．擁護其人面百由旬．令無伺求得其便者。
G103n2241_p0341a16_##<u><p,1>先諸大菩薩發願十方流通。爾時下．四天王發願護持經人。故知末世流通此經．非辦一片菩薩深慈大
G103n2241_p0342a01_##悲．而以輕心慢心流通．詎能之哉。
G103n2241_p0342a02_##<o><p>是時佛告阿難。受持是經．廣宣流布。阿難言。唯。我已受持要者。世尊。當何名斯經。佛言。阿難。是經名為維摩
G103n2241_p0342a03_##詰所說。亦名不可思議解脫法門。如是受持。佛說是經已．長者維摩詰文殊師利舍利弗阿難等及諸天人
G103n2241_p0342a04_##阿修羅一切大眾．聞佛所說．皆大歡喜．信受奉行。
G103n2241_p0342a05_##<u><p,1>此囑阿難受持也。阿難言我已受持要者．言我受持此經名字．即是受持全經要義矣。故即問當何名此
G103n2241_p0342a06_##經。世尊雙舉二名示之．令彼受持。一以人彰義。二以法彰義。則知淨名為一經之要義．不思議解脫亦一
G103n2241_p0342a07_##經之要義。故受持二名．即是受持全經矣。佛說下．大眾流通。</u>
G103n2241_p0342a08_##<j>維摩詰所說經卷下終
G103n2241_p0342a09_##
G103n2241_p0342a10_##<Q1 m=跋>(附錄南翔王氏收藏跋)
G103n2241_p0342a11_##<p,1>(查二楞大師無住蹟。師註經二十餘種。約法性則有法華大竅七卷．楞嚴合轍十卷．楞伽合轍八卷．圓覺近釋二卷．維摩直疏三卷．
G103n2241_p0342a12_##思益梵天經直疏二卷．金剛經解一卷心經解一卷．梵網經初釋一卷．起信續疏二卷．瑠璃品駁一卷．杜妄說一卷．辨繆一卷。約法
G103n2241_p0342a13_##相則有唯識集解十卷．所緣緣論發硎一卷．因明集釋一卷．三支比量釋一卷．六離合釋釋一卷。雜述．則有漆園逸響二卷．易經標
G103n2241_p0342a14_##義二卷．開示語一卷。今收入續藏．傳世者多種．而此維摩直疏．流通甚罕。可寶貴也。民國十二年十月培孫印)
G103n2241_p0342a15_##<B>中華民國三十三年甲申五月普慧大藏經刊行會敬刊
