p0240
  01 余此次遊歷之所經，適為自西向東之繞地一週，但中間亦不少自南向北又自北向南之曲線耳。自東向西行，以在大西洋及太平洋上為最直。每行二三日，須減退一小時，大約從上海經南洋、印度洋、大西洋而抵紐約，差十二小時；故於太平洋上之遠西遠東分界處，自西向東則增一日，自東向西則減一日也。自北向南者，考由上海向新加坡，及舊金山向檀香山，天氣則由冷而熱；自南向北者，考由紅海向地中海，及由檀香山向日本，天氣則由熱而冷，此為環遊中所感時序氣候之變化也。中國在亞洲之東，繞向亞洲之南所經者，為安南、柔佛；由是西向，則為錫蘭、印度、波斯、阿剌伯；由是向北而入紅海，東岸即阿[刺>剌]<resp="CBETA.maha">伯，西岸即非洲，兩岸皆大沙漠，故異常炎燠。由紅海經蘇彝士運河而達地中海，東岸之亞洲，有漢志、猶太、土耳其等；西岸之非洲，則埃及等。此所經亞、非二洲多古國，乃今除暹羅、土耳其二三國能獨立外，餘若印度等皆已淪為歐洲法、英、荷、比諸國之屬地，殊為可歎！就宗教言，爪哇、印度、及波斯、阿富汗等，本為佛教流行之地，今印度則惟有婆羅門教、回教、耆那教，餘則惟有回教及新傳入之耶穌教；而佛教殘存之古佛，僅可見之於歐洲諸國之東方博物院耳！回教諸國之身歷其境者，僅一遊埃及首都之開羅，即著名金字塔所在地，類多偉大之回教堂；土耳其等歷代帝王之墳塔，亦多有在其中者。而開羅已為一英國式之新市場，人口百萬，為非洲之第一大都市焉。在地中海經過者為意大利，至法國南部之馬賽而登陸，約車行八小時至里昂，再八小時至巴黎，法國之首都也。余住巴黎兩次，約五十日，由巴黎渡海至英京倫敦，舟車僅八小時；倫敦至比京白魯塞爾，舟車亦僅八小時。余在英、比二國約一月，由比京至德京柏林則為十七小時。余在德國所遊之城市較多，若柏林菜勃齊、耶納、佛郎府、達姆斯達、敏興等。歐洲夏間不甚熱，頗宜遊覽，惜余乃在秋冬，草木黃落，風雪嚴冷，未免減興！春間至美國東部之紐約、華盛頓、芝加哥等，雪猶未消。惟一至西部之加里福尼亞州等處，則山青氣和，常年如在晚春初夏之時，殊足增人快感也。余在歐、美諸國參觀者，為各大學校、圖書館、博物院、公園等。法國有皇宮二處：一即浮羅博物院，內以圖畫為多；一距巴黎二小時火車之凡爾賽皇宮，宮外林泉清曠，宮內保存舊時帝后起居之形狀，壁間圖帝王歷史以供觀覽。余觀德國之敏興、柏林等皇宮，建築陳設亦略相同。比國之非洲博物院，亦皇宮之模仿凡爾賽者。博物院有普通者，有專門若天文、交通、工業、農產、植物、動物、民族歷史等者。例如天文博物院之天文室中，利用電器電光之作用，旋轉屋中之圓頂，周天日月星辰之交錯流佈，歷然如觀掌文。據云：國家圖書館以法國藏書為最多，然英、德及華盛頓之國會圖書館，亦不相上下。各大學除德圖書館之外，各科又有各科之圖書館，加以各學者各有一屋書籍，常人亦皆有幾架書籍，故書籍之富，實為歐、美近代文化發達之一徵。即中國文之書籍，不論新舊，凡中國所有者，彼東方學校或圖書館中，大抵有之；而中國所已無之古籍、古器物、古美術品，亦時可考見於彼都之圖書館、博物院、展覽會中。余在柏林時，適開中國展覽會，德國駐華卜爾熙公使等曾邀同觀，商、周之古器，亦陳不少。其他於各國東方博物院中，見關於佛教之雕刻、圖畫尤富，其屬於爪哇、新疆、波斯、阿富汗等國之佛像、及佛教史之雕繪，多為向所未見聞者也。
p0243
  02 余之講演，皆為佛學。法國之大學院、巴黎大學及東方語言學校等聯合所開之講演會，則在東方博物院。其他尚有東方文化學會、證道學會、及佛教美術學校等講演。英國由牛津、劍橋、倫敦教授等聯合所開之講演會，則在東方文字學校。於德、美兩國中講演尤多。英、比、德諸處之演詞，已見本年第一期海潮音記載。美國則著名大學哥倫比亞、耶路、芝加哥、加里、福尼等，皆曾講演，而美國在紐約、哈福、卜技利由各宗教學院，亦因請講而得參觀考察之機會。關於宗教研究之專門學院，不能不推美國為最善。法國天主教之大主教及英國為歷代帝后墳墓所在之皇家教堂主教，皆曾約余相晤，並參觀教堂中之一切。其餘在法、英、比、德、美諸國，游觀天主教、基督教、回教、猶太教等之教堂，不一而足。過耶誕節，則觀於柏林之某大教堂；過復活節，則觀於舊金山之某天主教堂。他若英國美以美會之紀念會，及各教堂之講演，亦多往參觀；以紐約之福斯登牧師聽講之情形為最盛焉。
p0249
  03 寺廟管理條例，乃表示政府解散中華佛教總會而產生之一種代替物，及保持寺僧變態家族之弊制，使不能成為中國各級佛教會之障礙物也。今內政部所依據改訂之寺廟管理條例，除加入可由地方政府解散廢止以奪取寺產之外，其他概襲其舊。今既明非有佛教會不足以住持且發展佛教，故非要求取銷之不可。夫佛教與回教等同為宗教，彼教之教堂、禮拜寺等既無此等條例，獨令佛教之僧寺與道教之道廟有此條例，殊為可怪！今吾佛教當為堂堂正正之宣言，凡屬於佛教之寺廟財產，當為佛教僧完全所有，斷不容任何人假借任何名義可許其攘奪；其不屬於佛教之寺廟財產，設非其所有權者願捐施於佛教，佛教僧斷然無所貪戀。至佛教僧所有之寺院財產，應如何管理支配，由全國佛教僧所組各級佛教會處理之，於政府則批准各級之教會章程，俾可照章行使其教會權，並於內政部設一宗教局，專掌管宗教之行政，以示宗教平等。然在此訓政時期，可先由內政部設一宗教整理委員會，以整理關於國內之宗教，至整理完竣時撤銷之。關於各宗教寺院庵堂及財產，宗教整理委員會應規定其所有權及管理權，例佛教寺產之所有權在中國各級佛教會，其管理權則屬之由各級佛教會所選任之各寺產住持或職員；革除以剃派、法派等變態之傳繼習慣，並由宗教整理委員會舉行各宗教寺產登記，然後各歸各宗教教會所有管理之。至有宗教教會之組織法，應有同異；例佛教會應為各縣、各省、全國之三級，會員大致分僧眾、信眾，寺菴僧眾為當然僧眾會員，應舉行攷試登記，汰除莠劣，其自願還俗者聽。信眾之個人入會與否，聽其自由，唯組織成團體者，應悉加入佛教會，以收佛教團體統一之功效焉。晦盦速記。
p0661
  01 原題「太虛大師南岳祝聖寺講詞」，今改題。
